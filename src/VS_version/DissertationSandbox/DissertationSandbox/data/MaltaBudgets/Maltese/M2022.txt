D I S K O R S
TA L - B U D G E T
2 0 2 2
CLYDE CARUANA
MINISTRU GĦALL-FINANZI U X-XOGĦOL
Malta
Diskors tal-Baġit 
2022
Sur Clyde Caruana
Ministru għall-Finanzi u x-Xogħol
Malta
11 ta' Ottubru, 2021
Mitbugħ fl-iStamperija tal-Gvern
 Prezz:  €2.00        
Ippublikat mill-
Ministeru għall-Finanzi u x-Xogħol,
Triq in-Nofsinhar,
Belt Valletta
VLT 1102
Tel.: (+356) 25998259
Sit Elettroniku: http://www.mfin.gov.mt
Dejta tal-katalogar tal-publikazzjoni
Malta. Ministeru għall-Finanzi u x-Xogħol
Diskors tal-Baġit, 2022 / Clyde Caruana.
Valletta: Ministeru għall-Finanzi u x-Xogħol, 2021
ISBN: 978-99957-58-55-4
1. Baġit - Malta
I. Titlu  
 
II. Clyde Caruana
Din il-Publikazzjoni tista' tinxtara mid-
Dipartiment tal-Informazzjoni,
3, Pjazza Kastilja,
Belt Valletta
VLT 2000
Tel.: (+356) 22001700
i
Werrej
                                                                                                                                   
paġna
1. Malta Kuraġġuża .................................................................................................................. 1
2. Malta B'Ruħ Soċjali ........................................................................................................... 5
3. Malta Bieżla........................................................................................................................26
4. Malta Ambizzjuża.............................................................................................................37
5. Malta Li Tieħu Pjaċir Tgħix Fiha..................................................................................55
6. Malta Moderna...................................................................................................................68
7. Malta B'Saħħitha................................................................................................................78
8. Malta Ġusta.........................................................................................................................83
9. Malta ta' Għada........................................................................................................................90
1
1. Malta Kuraġġuża
9 ta’ Marzu 2020, il-ġurnata li fiha l-Italja ta’ Fuq, 25 miljun ruħ, 
marret f’lockdown. Il-ġurnata li fiha aħna bħala Maltin, bħala 
Gvern kif ukoll il-bqija tal-Ewropa rrealizzajna flimkien li din il-
marda li kienet qed tinfirex fiċ-Ċina, u li konna qed nisimgħu fl-
aħbarijiet fuqha, issa m’għadhiex xi ħaġa ’l bogħod iżda qiegħda 
fostna.
Fi ftit ħin kellna nassorbu x’kien qed jiġri. Kellna naffrontaw 
ir-realtà ta’ quddiemna. Indunajna li din kienet ser tkun l-isfida 
tal-ġenerazzjoni tagħna. 
Fejn qatt konna nobsru li xahrejn wara li daħlet din 
l-amministrazzjoni konna ser naffaċċjaw sfida fejn fiha kien qed 
jintqal lilna li eluf ta’ ħutna Maltin u Għawdxin setgħu jmutu jekk 
ma nagħmlu xejn u li kellna nikkonsidraw nagħlqu l-ajruport 
tagħna u miegħu terz tal-ekonomija tal-pajjiż.
Fejn konna nobsru li konna ser niddiskutu affarijiet bħal jekk 
il-pajjiż hux ser ikollu provvista ta’ ikel biżżejjed, il-pajjiż minn 
fejn ser iġib provvista ta’ ossiġnu u attrezzattura medika li 
mingħajrhom ħafna nies, speċjalment l-anzjani, il-ġenituri u 
n-nanniet tagħna, kienu ser imutu.
Id-deċiżjonijiet li dan il-Prim Ministru kellu jaffaċċja fl-ewwel 
mitt jum tiegħu, l-ebda Prim Ministru fl-istorja ta’ Malta ma 
affaċċja. Jiena kburi li mhux talli ġew affrontati imma talli flimkien 
għamilna biċċa xogħol ferm aħjar minn pajjiżi ħafna ikbar minna.
2
Kieku ma konniex sodi u waqajna għall-pressjoni ta’ min ried 
iwaqqaf pajjiż, kieku għamilna sena u nofs f’lockdown. 
Kieku ħadna l-pariri ta’ nies li qalulna li l-għajnuniet lin-negozji 
kienu flus fil-ħela, kieku llum għandna eluf ta’ nies bla xogħol.
 
Kieku għamilna dak li għamel il-Gvern Nazzjonalista għaxar snin 
ilu, kieku għidnielkom ġara li ġara, kieku ħallejniekom tegħrqu u 
nibagħtulkom ħames bozoz id-dar. 
Imma aħna m’għamilniex hekk. Il-poplu jiġġudika min ħalla lill-
pajjiż waħdu u min b’daqqa ħamsin darba ikbar, kien hemm biex 
isalva n-negozji, il-ħaddiema u l-pajjiż.
Għax aħna konna hemm, is-suq tax-xogħol baqa' wieħed 
b’saħħtu. Ir-rata ta’ impjiegi (20-64) f’Malta fl-2019 kienet ta’ 
76.8%, filwaqt li fl-ewwel kwart tas-sena 2021 din ir-rata telgħet 
għal 77.3%. Il-medja tar-rata tal-impjiegi fl-Unjoni Ewropea 
(EU27) f’dan il-perjodu naqset b’1.7 punti perċentwali, waqt li 
dik ta’ Malta żdiedet b’0.5 punti perċentwali.
Barra minn hekk, ir-rata tal-qgħad f’Malta fl-2019 kienet ta’ 
3.6% u niżlet għal 3.2% f’Awissu tal-2021, filwaqt li dik tal-medja 
tal-Unjoni Ewropea żdiedet minn 6.7% għal 6.8%. Ir-rata tal-
popolazzjoni inattiva f’Malta fl-2019 kienet ta’ 24.1% li niżlet 
għal 23.0% fl-ewwel kwart ta’ din is-sena. Dan ifisser li t-tnaqqis 
fir-rata tal-qgħad ma ġietx riflessa bħala żieda fir-rata tal-
popolazzjoni inattiva. 
3
Konna perfetti? Liema Gvern madwar id-dinja kien? Iżda b’mod 
ġenerali pajjiżna mexa bil-għaqal. Ma kienx hemm limitu għal 
baġit tas-saħħa. Onfqu li hemm bżonn għidnielkom, għax issa 
ż-żmien li nsalvaw il-ħajjiet. Forsi lanqas aħna ma napprezzaw 
x’kellna u x’għandna. Anke sempliċiment tmur tagħmel test 
tal-Covid mingħajr ma jkollok sintomi, kien b’xejn u tagħmlu 
mingħajr dewmien. L-istess fuq il-vaċċin, bdejna qabel kulħadd 
u ġejna l-aħjar fl-Ewropa.
Bħat-Tieni Gwerra Dinjija, pajjiżna bbrilla fl-iktar mumenti diffiċli. 
Ma nistgħu qatt inkunu grati biżżejjed lejn il-ħaddiema tas-saħħa, 
Maltin u mhux, il-ħaddiema fil-volontarjat li kienu ta’ sapport, 
il-Maltin ħutna li għenu lill-ġirien anzjani tagħhom, il-ħaddiema 
kollha, minn kaxxiera tas-supermarket sal-korpi dixxiplinati li 
ħadmu f’ċirkostanzi impossibbli. Dawn in-nies ħadmu sigħat twal 
biex dan il-pajjiż seta’ jibqa’ għaddej.
Dan il-pajjiż kburi bikom u grat lejkom.
F’pajjiżi oħra kien hemm splużjoni ta’ qgħad u negozji jfallu, iżda 
f’pajjiżna ma kienx biżżejjed li nsalvaw il-ħajja tan-nies għax ridna 
nsalvaw ukoll l-għejxien tan-nies. 
Għalhekk dan il-Gvern nefaq €1.5 biljuni biex il-ħaddiema jżommu 
xogħolhom. Dan il-pajjiż ċkejken li tant l-Oppożizzjoni tgħidilna 
li hawn dlam, kien ta’ eżempju għal pajjiżi ferm ikbar minnu anke 
f’dan il-qasam.
Malta li rridu nħallu lil uliedna hija Malta li wriet wiċċha waqt il-
pandemija. Malta b’ruħ soċjali, Malta ħabrieka u Malta li ma tibżax.
4
Din kienet l-ispirazzjoni li wasslitna għal dan il-Baġit li se jkun 
qed iħabbar fost l-ikbar numru ta’ miżuri soċjali li qatt kellu 
pajjiżna. Dan il-Baġit ser jiffoka fuq l-importanza tal-iżvilupp 
ekonomiku permezz ta’ investiment fl-akbar riżors li għandu 
pajjiżna - il-kapital uman - in-nies. L-iżvilupp ekonomiku jrid jimxi 
id f’id ma’ dak ambjentali u għalhekk f’dan il-Baġit ser inħabbru 
wkoll l-akbar pakkett finanzjarju li qatt kellu l-Gvern fil-qasam 
tal-ambjent u s-sostenibbiltà. 
Ser inkomplu nżommu s-saħħa bħala prijorità, iżda rridu wkoll 
inkomplu nsaħħu l-pilastri tal-ġustizzja, tal-governanza u tas-
sigurtà.
Mhux ser inwegħdukom xi ġenna fl-art imma nwegħdukom li 
b’ġenwinità u b’determinazzjoni ser naħdmu biex Malta li tridu 
tħallu lil uliedkom, nagħmluha realtà.
5
2. Malta B’Ruħ Soċjali
Aħna nemmnu li meta l-pajjiż ikun f’diffikultà mhux talli 
m’għandekx tieħu pjaċir tgħid li ser tgħolli l-kontijiet, imma talli 
d-dmir tal-Gvern huwa li jgħin f’dak il-mument ta’ diffikultà u 
jwieżen lill-poplu. 
U ngħinu u nwieżnu huwa propju dak li se nagħmlu.
 
Sur President, din hija lista ta’ żidiet fil-qasam soċjali li l-Gvern 
jista’ jħabbar għal dan il-Baġit:
2.1 Żidiet fil-pensjonijiet
Ser inżidu lill-pensjonanti kollha tas-sigurtà soċjali b’€24 miljun.
95,000 pensjonant tal-irtirar, tar-romol, tal-invalidità u dawk li 
jirċievu l-pensjoni mhux kontributorja tal-età ser jibbenefikaw 
minn żieda ta’ €260 fis-sena jew €5 fil-ġimgħa li minnhom 
€1.75 huma ż-żieda għall-għoli tal-ħajja u €3.25 hija ż-żieda 
addizzjonali.
2.2 Żieda fl-Għajnuna tas-Supplimentari
Ma’ dan inżid ngħid li ser inżidu l-għajnuna supplimentari għal 
dawk kollha li jirċievu dan il-benefiċċju jiġifieri pensjonanti, 
anzjani u anke persuni li jistgħu jkunu f’impjieg jekk ma jkollhomx 
tfal taħt is-16-il sena.
6
Persuni miżżewġa jew koppji li d-dħul tagħhom fl-2022 ma 
jaqbiżx l-€14,318 ser ikunu qed jirċievu żieda fil-benefiċċju li tvarja 
bejn €3.47 u €6.50 fil-ġimgħa skont id-dħul tagħhom.
 
Persuni waħidhom, inkluż romol, li d-dħul tagħhom fl-2022 
ma jaqbiżx l-€10,221 ser jieħdu żieda ta’ bejn €4.10 u €5.00 fil-
ġimgħa.
B’kollox ser jibbenefikaw kważi 29,000 persuna bi spiża ta’ €5.6 
miljuni fis-sena.
Dan ifisser li biż-żieda fil-pensjoni u ż-żieda fis-supplimentari, 
ħafna pensjonanti ser jaraw żieda ta’ ’l fuq minn €500 fis-sena. 
Żieda ekwivalenti ta’ ċekk ieħor tal-pensjoni matul is-sena.
2.3 Aġġustament għat-tneħħija mit-taxxa fuq il-
pensjonijiet
Ser ngħollu l-massimu ta’ dħul minn pensjonijiet għal €14,318 
biex mill-ġdid iż-żidiet li qed nagħtu fil-pensjonijiet ma jkunux 
intaxxati.
Lil dawk il-koppji b’pensjoni u għandhom komputazzjoni ta’ 
miżżewġin ser ikomplu jgawdu minn €3,600, dħul ieħor li jkun 
eżentat minn ħlas ta’ taxxa.
2.4 Aġġustament fil-pensjoni tar-romol
Ser naġġustaw b'mod gradwali r-rata tal-pensjoni tar-romol 
biex tkun l-istess bħal tal-konjuġi tagħhom meta jiġu nieqsa u 
7
sussegwentement jibqgħu jieħdu ż-żidiet kollha mogħtija mill-
Gvern.
B’hekk fl-2022, 12,000 pensjonant ser igawdi minn żieda massima 
ta’ €5 fil-ġimgħa b’nefqa totali ta’ €3.3 miljuni.
Dan ifisser li l-pensjonanti li jirċievu l-pensjoni tar-romol u li 
d-dħul tagħhom ma jaqbiżx l-€10,221 ser jirċievu bejn €10 u 
€15 f’żidiet fil-ġimgħa jew bejn €520 u €780 fis-sena fid-dħul 
tagħhom.
2.5 Titjib għall-pensjonanti tas-servizz
Ser inżidu għal darb’oħra b’€200 l-ammont ta’ pensjoni tas-
servizz li jiġi injorat fl-assessjar tal-pensjoni tas-sigurtà soċjali 
biex b’hekk is-somma eżentata s-sena d-dieħla ser titla’ għal 
€3,066.
Dawk il-pensjonanti tas-servizz li għandhom aktar minn 72 
sena jew li matul is-sena jagħlqu 72 sena ser igawdu minn aktar 
titjib fil-pensjoni tas-sigurtà soċjali tagħhom billi l-parti li jkunu 
kkommutaw biex jieħdu s-somma tkun injorata kollha.
B’hekk ser inkunu wettaqna kompletament il-wegħda li ntejbu 
l-pensjonijiet tas-servizz.
Ser igawdu madwar 3,250 pensjonant tas-servizz, b’nefqa totali 
ta’ €2.7 miljun.
8
2.6 Bonus għall-għoli tal-ħajja jitħallas sħiħ lill-pensjonanti
kollha
B’mod gradwali, il-bonus għall-għoli tal-ħajja ser jibda jitħallas 
sħiħ lill-pensjonanti kollha li rtiraw wara l-2008.
B’hekk fl-2022, 43,000 pensjonant ser igawdu minn żieda 
massima ta’ €2.50 fil-ġimgħa jew €130 f’sena, b’nefqa ta’ €2.5 
miljuni.
2.7 Żieda oħra għall-anzjani li ma jikkwalifikawx għall-
pensjoni kontributorja
Ser nagħtu żieda ta’ €150 fil-bonus annwali għal persuni li laħqu 
l-età tal-irtirar iżda ma jikkwalifikawx għall-pensjoni għax ma 
kellhomx biżżejjed kontribuzzjonijiet.
B’hekk il-bonus għal dawk li ħallsu anqas minn 5 snin bolol ser 
jitla’ għal €400 fis-sena, u għall-persuni li ħallsu aktar minn 5 
snin bolol il-bonus ser jiżdied għal €500 fis-sena.
 
Madwar 12,500 persuna, l-aktar nisa, ser igawdu minn din iż-żieda 
b’nefqa totali ta’ kważi €2 miljuni.
Din ser tkun ir-raba’ u l-akbar żieda f’dan il-bonus minn meta 
bdejna nagħtuh fl-2015.
2.8 Żieda fil-mediċini u trattamenti b’xejn
Il-Gvern ser ikompli jestendi l-formularju billi jinkludi:
9
•	
Mediċini tal-onkoloġija li jittrattaw diversi tipi ta' kanċer
•	
Trattament tal-osteoporożi li minnu jibbenefikaw madwar 
20,000 pazjent
•	
Mediċini ġodda għat-trattament ta' mard taċ-ċirkulazzjoni li 
minnu jibbenefikaw madwar 7,000 pazjent
•	
Mediċini psikjatriċi li ser jindirizzaw il-bżonnijiet ta’ madwar 
5,000 pazjent u jnaqqsu t-tul ta’ żmien li persuna jkollha 
tqatta’ l-isptar fuq kura psikjatrika
•	
Mediċini ġodda għat-trattament tal-Fibromajalġja li minnhom 
jibbenefikaw madwar 2,600 benefiċjarju
•	
It-trattament tal-anafilassi li hija reazzjoni allerġika severa tant 
li potenzjalment tista’ tkun ta' periklu għall-ħajja, li minnu ser 
jibbenefikaw madwar 1,400 pazjent. Dan it-trattament ser 
ikun ipprovdut fi 325 skola biex jiġi amministrat lill-istudenti 
f’każi t’emerġenza.
•	
Trattamenti għall-pazjenti li jbatu minn mard infjammatorju
•	
Mediċini ġodda għat-trattament tal-mard rari
•	
Mediċini b'xejn għall-pazjenti tal-IVF
 
2.8 Mediċini b'xejn għall-anzjani ta' 80 sena jew aktar li
jirċievu l-Għajnuna Supplimentari
Mis-sena d-dieħla, ser jibdew ikunu eliġibbli awtomatikament 
għall-għajnuna medika bla ħlas, jew il-Karta r-Roża kif inhi aktar 
magħrufa, dawk l-anzjani kollha fl-età ta’ 80 sena jew aktar u 
li jirċievu l-Għajnuna Supplimentari għax id-dħul tagħhom ikun 
taħt ċertu ammont.
Dan ser jibda jsir mingħajr il-ħtieġa li dawn l-anzjani joqogħdu 
għat-test tal-mezzi.
10
B’hekk madwar 4,500 anzjan jew anzjana ser jibdew jibbenefikaw 
minn mediċini b’xejn għall-ewwel darba.
2.9 Titjib fl-Għotja għal Ċittadini Anzjani
Ser inżidu b’€50 l-Għotja għall-Anzjani li għadhom jgħixu fil-
komunità jew f’dar tal-anzjani privata għal dawk l-anzjani fl-età 
ta’ 80 sena jew aktar, biex din tiżdied għal €400 fis-sena.
    
Madwar 21,000 anzjan ser jibbenefikaw minn din iż-żieda bi 
spiża ta’ €1 miljun.
Ta’ min ifakkar li din l-għotja tibda titħallas bi €300 fis-sena 
meta l-anzjan jew anzjana jagħlqu l-75 sena. Min ikun qed 
jirċievi l-għotja li nagħtu lil min ma jikkwalifikax għal pensjoni 
kontributorja iżda jkun ħallas xi kontribuzzjonijiet, jirċievi ż-żewġ 
għotjiet flimkien. 
2.10 Żieda fil-Bonus għal twelid ta' tarbija jew adozzjoni
Ser inżidu l-bonus li jingħata mat-twelid ta’ tarbija jew adozzjoni 
li introduċejna s-sena l-oħra. Dan ser jiżdied b’€100, biex b’hekk 
minn €300 ser jitla’ għal €400. Madwar 4,000 ġenitur mistennija 
jibbenefikaw minn dan il-bonus.
2.11 Żieda fl-Allowance għal Tfal b'Diżabilità
Ser inżidu l-Allowance għal Tfal b’Diżabilità b’€5 li minnha 
jibbenefikaw madwar 1,700 familja.  Nefqa totali ta’ €0.5 miljun. 
B’hekk l-allowance ser togħla għal €1,560 fis-sena.
11
Ir-rata l-ġdida ser tkun kważi d-doppju ta’ dik li kienet titħallas 
fl-2013.  Fil-fatt fl-aħħar 8 snin u biż-żieda tas-sena d-dieħla ser 
inkunu żidna din l-allowance b’aktar minn €13 fil-ġimgħa jew 
€676 f’sena.
2.12 Żieda fl-Għotja għal Carer ta’ persuna b’diżabilità
severa
Ser inżidu wkoll l-Għotja għal Carer ta’ persuna b’diżabilità 
severa, li introduċejna għall-ewwel darba fil-Baġit li għadda, bi 
€300 minn €200 għal €500.
S’issa madwar 450 ġenitur ibbenefikaw minn din l-għotja. 
2.13 Għajnuna akbar għal persuni fuq l-Assistenzi Soċjali
Ser nagħtu l-kumpens sħiħ għall-għoli tal-ħajja għal persuni fuq 
l-Assistenzi Soċjali.
Dan ifisser li madwar 7,000 benefiċjarju li jirċievu l-Assistenzi 
Soċjali ser jibdew jieħdu ż-żieda sħiħa għall-għoli tal-ħajja u 
mhux b’żewġ terzi tal-kumpens għall-għoli tal-ħajja kif kienu 
qed jieħdu bħalissa. 
Ser nintroduċu wkoll proċedura ġdida sabiex persuni li ma 
jkollhomx indirizz fiss u li jkunu qed jingħataw servizz professjonali 
mill-FSWS, jibdew jingħataw taħt skrutinju kontinwu l-Għajnuna 
Soċjali sabiex jiġu megħjuna aħjar fil-ħtiġijiet tagħhom sakemm 
jidħlu fid-dinja tax-xogħol u sabiex eventwalment ikollhom fejn 
jgħixu.
12
2.14 Żieda fil-benefiċċju tal-Carer at Home
Ser inżidu l-benefiċċju tal-Carer at Home minn €6,000 għal 
€7,000 fis-sena.
Din il-miżura ser tkompli tiffaċilita iktar anzjani sabiex jibqgħu 
fil-komunità filwaqt li tagħti s-sostenn lil carers informali sabiex 
jibqgħu attivi fid-dinja tax-xogħol.
750 persuna jibbenefikaw minn din l-iskema b’nefqa addizzjonali 
li tqarreb il-€1 miljun.
2.15 Żieda fir-rata ta' sussidju tal-iskema Home Helper of
Your Choice
Ser inżidu wkoll ir-rata ta’ sussidju tal-iskema Home Helper of 
Your Choice biex minn sussidju ta’ €5.50 fis-siegħa titla’ għal €7 
fis-siegħa u għalhekk jiġu inċentivati biex iktar anzjani jagħżlu 
l-helper tagħhom.
2.16 Jiġu indirizzati l-inġustizzji tal-imgħoddi
Ser nallokaw ukoll madwar €11-il miljun għas-sena d-dieħla biex 
inkomplu nżommu kelmtna ma’ dawk li sofrew inġustizzji fl-
imgħoddi. Dawn il-fondi ser jiffinanzjaw għotjiet li qed jingħataw 
taħt tliet skemi differenti.
Dawn ser ikunu għall-eksħaddiema tax-xatt, tal-korpi, studenti 
ħaddiema u apprentisti li wara l-1979 daħlu mal-Gvern, għall-
eksħaddiema tal-Gas Board u għall-apprentisti tal-Malta 
13
Electricity Board li kienu ngħaqdu mal-Korporazzjoni Enemalta 
meta twaqqfet fl-1977.
 
Il-werrieta ta’ persuni eliġibbli taħt it-tliet skemi jibbenefikaw 
ukoll mill-għotjiet. 
Sur President, dawn il-miżuri li għadni kif ħabbart ifissru żieda 
totali ta’ kważi €70 miljun.
Għal dawk li ħasbu li l-Gvern kien ser jibda jaqta’ nifsu, aħna 
ngħidulu li mhux talli ma qtajniex nifisna imma talli għadna 
lanqas biss bdejna.
2.17 Ġustizzja ma' pensjonanti fi tqassim ta' wirt lill-ulied
Sur President,
Kull sena, skont il-liġi jitwaqqaf il-pagament ta’ każijiet ta’ 
pensjonijiet mhux kontributorji minħabba tqassim ta’ wirt, 
speċjalment fejn ikun jittratta donazzjonijiet lill-ulied. 
 
Ser inressqu emendi fil-liġi biex għal dawk li jkunu wirtu wara 
li bdew jirċievu l-pensjoni mhux kontributorja u jkunu ilhom 
jirċevuha għal mill-anqas ħames snin, il-limitu tal-kapital ser jitla’ 
minn €23,300 għal €50,000 għall-miżżewġin u minn €14,000 
għal €30,000 għall-persuni waħidhom. 
Barra minn hekk, donazzjonijiet sa total massimu ta’ €20,000 
li jsiru lill-ulied b’mod formali u legali u anke donazzjoni tal-arja 
tal-propjetà tal-pensjonant, ser jibdew jiġu esklużi mill-kalkolu 
tal-kapital tal-pensjonant.
14
 
Dawn huma sitwazzjonijiet li jolqtu ftit każi fis-sena imma 
nemmnu li ħadd m’għandu jitħalla lura.
Din hija verament ir-ruħ soċjali ta’ dan il-Gvern, Sur President.
2.18 L-effetti fuq il-pensjoni f'kazi ta' separazzjoni
Aħna konxji ta’ sitwazzjonijiet li jsibu ruħhom fihom meta jiġu 
għall-pensjoni numru ta’ persuni miżżewġin, speċjalment nisa, 
meta jisseperaw ta’ eta’ relattivament kbira.  Dan jiġri l-aktar 
meta wieħed jew waħda mill-konjuġi, ħafna drabi il-mara, tkun 
qattgħet ħafna żmien barra mid-dinja tax-xogħol sabiex tieħu 
ħsieb id-dar u l-familja u allura meta tiġi għall-pensjoni ikollha 
l-bolol neqsin.
Il-Gvern bħalissa qiegħed jikkunsidra proposti sabiex din is-
sitwazzjoni tigi ndirizzata b'mod li biha ssir ġustizzja soċjali 
maż-żewġ konjuġi. Qed nippjanaw li nagħtu aktar dettalji dwar 
dan matul is-sena li ġejja.
2.19 Aktar titjib għall-persuni li għadhom ma jiħdux
pensjoni
Din is-sena wettaqna ġustizzja ma’ aktar minn 800 persuna, fil-
maġġoranza tagħhom nisa, li kkwalifikaw għal pensjoni tal-irtirar 
imnaqqsa billi ttieħdu inkonsiderazzjoni l-bolol li ħallsu meta 
kienu fl-impjieg qabel għalqu l-età ta’ 19-il sena.
 
Minkejja dan, għad hemm madwar 1,200 persuna li ħallsu mill-
anqas 10 snin bolol imma għadhom mhux intitolati għall-pensjoni 
għax ma ħallsux bolol minn Jannar 1979 ’il quddiem.  Dawn ukoll 
15
ser jibdew jikkwalifikaw għall-ekwivalenti tal-anqas rata tal-
pensjoni taż-żewġ terzi li hi ta’ madwar €50 fil-ġimgħa b’nefqa 
totali ta’ €3.2 miljun.
Se nagħtu wkoll l-opportunità lill-persuni li skont rekords uffiċjali 
kienu f’impjieg qabel it-twaqqif tal-Korporazzjoni tax-Xogħol 
u t-Taħriġ fl-1990 iżda ma nstabx ħjiel li tħallsu bolol sakemm 
damu jaħdmu, biex ikunu jistgħu jħallsu sa mhux aktar minn 
ħames snin bolol nieqsa għal perjodi li skont ir-rekords uffiċjali 
juru li kienu jaħdmu.
Barra minn hekk, persuni li jkunu laħqu l-età ta’ 59 sena, li 
jkollhom xi kontribuzzjonijiet tas-sigurtà soċjali neqsin u li jkunu 
qed jirċievu l-Pensjoni tal-Invalidità, ser ikunu jistgħu jħallsu sa 
5 snin ta’ kontribuzzjonijiet b’lura wkoll.
2.20 Miżura favur ħaddiema part-time b'aktar minn
impjieg wieħed
Sabiex il-ħaddiema t’issa meta jaslu biex jirtiraw ngħinuhom 
ikollhom pensjoni aħjar, ser nagħtuhom l-opportunità li jibdew 
iħallsu l-bolla tas-sigurtà soċjali fuq aktar minn xogħol part-
time wieħed sa massimu ta’ 40 siegħa xogħol fil-ġimgħa. 
Potenzjalment madwar 10,000 ħaddiem ser igawdu minn din 
il-miżura.
2.21 Ħlas ta' Għajnuna Medika lil persuni invalidi li jgħixu
mal-ġenituri
Persuni taħt il-61 sena li jgħixu mal-ġenituri tagħhom u jirċievu 
l-Pensjoni għall-Invalidità jistgħu jibbenefikaw mill-Għajnuna 
16
Medika jekk jissodisfaw għadd ta’ kundizzjonijiet li huma l-aktar 
relatati mad-dħul kapitali tagħhom u tal-ġenituri. Jekk persuna 
tikkwalifika, il-benefiċċju jitħallas lill-ġenituri u mhux lilu jew lilha. 
Din l-anomalija ser titneħħa sabiex f’każi bħal dawn applikant 
jitqies separatament, jittieħed biss inkonsiderazzjoni d-dħul 
u l-kapital tiegħu jew tagħha biss, u li l-ħlas tal-benefiċċju jsir 
direttament lill-applikant.
2.22 Tneħħija tat-test tal-mezzi tad-dħul fl-assistenza għal
diżabilità severa
Bis-saħħa ta’ riformi f’dawn l-aħħar snin fil-qasam tad-diżabilità, 
il-Gvern introduċa benefiċċji ġodda u saħħaħhom b’titjib fil-
kundizzjonijiet tagħhom biex ikunu ta’ aktar wens għal persuni 
b’diżabilità u l-familji tagħhom.  Dan billi fost l-oħrajn daħħal 
tliet livelli differenti ta’ benefiċċji bl-ogħla livell mhux marbut 
ma’ test tal-mezzi.
 
Minkejja dan, biex wieħed jikkwalifika għaż-żewġ livelli l-oħra  ta’ 
benefiċċji għad xorta hemm rabta ma’ test tal-mezzi tad-dħul 
li ma jkunx ġej minn impjieg.  Bi pjaċir inħabbar li dan it-test 
tal-mezzi fuq id-dħul ser jitneħħa wkoll minn Jannar li ġej biex 
issa kull assistenza għal diżabilità issa mhux ser tkun marbuta 
mat-test tal-mezzi.
2.23 Persuni intitolati għal Pensjoni għal Korriment fuq
ix-Xogħol
Minn Jannar li ġej ser inneħħu r-restrizzjonijiet legali għal persuni 
li jġarrbu diżabilità kawża ta’ korriment fuq il-post tax-xogħol u 
li jibqgħu jaħdmu biex kemm idumu jaħdmu u jieħdu l-Pensjoni 
17
għal Korriment fuq ix-Xogħol, dawn il-persuni ma jkollhomx 
tnaqqis minn benefiċċji futuri tal-mard, tal-qgħad jew ta’ xi 
korriment fuq ix-xogħol, li jistgħu japplikaw għalihom. 
 
2.24 Għajnuna lit-tfal vulnerabbli
Konxji li ħafna realtajiet soċjali jsibu ftit soljev fl-iskejjel tagħna. 
Il-faqar għadu jeżisti minkejja li naqas mhux bi ftit. Dmir dan 
il-Gvern jibqa’ l-mobilità soċjali għal kulħadd iżda sakemm 
dak jintlaħaq ma nistgħu qatt ninjoraw lit-tfal f’dawn it-tip ta’ 
ċirkostanzi. Għalhekk ser inkunu qed nagħtu għotja b’medja ta’ 
€10,000 fis-sena lil kull kap ta’ skola tal-istat minn Kinder sa 
Sekondarja b’nefqa ta’ €1 miljun, u jekk hemm bżonn din tiżdied, 
biex jaraw li t-tfal taħt is-superviżjoni tagħhom ma jkunux neqsin 
minn affarijiet bħall-ikel jew riżorsi bażiċi. Ser naraw li dawn 
il-flus ikunu disponibbli. Nafdaw lill-kapijiet tal-iskejjel tagħna 
fil-ġudizzju tagħhom.
Sur President, dan ser inkunu qed nagħmluh għax nemmnu li 
jekk ikun hemm imqar tifel wieħed jew tifla waħda li jbatu l-ġuħ 
f’soċjetà relattivament affluwenti bħalma hija tagħna, inkunu 
fallejna fl-obbligi morali tagħna bħala bnedmin. Nemmnu fil-
prinċipju li nagħtu l-qasba flok il-ħuta, iżda nemmnu wkoll li 
dawk vulnerabbli fostna li għandhom bżonn l-għajnuna issa, 
għandhom jingħataw l-għajnuna issa.
2.25 Tijtib fl-iskema dwar eżenzjonijiet/traħħis relatati
ma’ vetturi għal persuni b’diżabilità
F’dan il-baġit qegħdin jiġu proposti emendi għal żewġ kategoriji 
tal-iskema tal-eżenzjonijiet jew traħħis relatati ma’ vetturi għal 
18
persuni b’diżabilità dan sabiex iktar persuni bi bżonnijiet speċjali 
jkunu eliġibbli għal din l-iskema. Id-dettalji dwar dawn l-emendi 
jinsabu f’Tabella 2.1.
2.26 Skema għall-persuni b'diżabilità li jeħtieġu
Occupational Therapy
Ser jibbenefikaw ’il fuq minn 1,300 tifel u tifla b’diżabilità minn età 
tat-twelid sa 5 snin li jeħtieġu s-servizz kliniku ta’ Occupational 
Therapy. Dan ser iwassal biex tonqos il-waiting list ta’ tfal li qed 
jistennew servizz ta’ Occupational Therapy. Kull familja li taqa’ 
f’din il-faxxa se tkun qed tirċievi numru ta’ vawċers biex jintużaw 
f’servizz ta’ occupational therapy fil-privat. B’dan il-mod ikun 
qed jintlaħaq l-għan ta’ Early Intervention ma’ tfal b’diżabilità.
2.27 Investiment biex aktar skejjel ikollhom Autism
Units u magni Braille
Sejrin inkompli ninvestu biex ikollna aktar skejjel li jkollhom Autism 
Units. Sejrin ukoll ninvestu f’magni Braille biex insaħħu t-tagħlim 
multisensorjali u naraw kif inkabbru l-għarfien għat-tagħlim tal-
lingwa tas-sinjali, anki fost l-istess studenti u l-edukaturi.
   
2.28 Investiment biex tfal b'diżabilità jibqgħu jiġu
assistiti wara l-edukazzjoni post sekondarja
Ser naħdmu sabiex fuq medda ta’ snin naraw li dawk is-servizzi li 
bħalissa qed jingħataw lil dawn l-istudenti sakemm ikunu jattendu 
l-edukazzjoni obbligatorja, jibqgħu jingħataw lil dawk l-istudenti 
li jkomplu bl-istudji tagħhom wara l-edukazzjoni post sekondarja. 
19
2.29 Servizz ta’ Community Hub għall-persuni b'diżabilità
Ser ikun qed jiġi introdott ukoll servizz ta’ Community Hub 
ukoll fin-naħa tat-Tramuntana ta’ Malta fejn persuni b’diżabilità 
jistgħu jirċievu taħriġ speċjalizzat fuq aspetti diversi li għandhom 
x’jaqsmu mal-għejxien indipendenti.
2.30 Estensjoni tas-servizzi ta' psikoloġisti għall-persuni
b'diżabilità u l-familjari tagħhom
Apparti minn hekk, ser tibda l-estensjoni tas-servizzi ta’ 
psikoloġisti għall-persuni b’diżabilità u l-familjari tagħhom sabiex 
tkompli tiġi ffaċilitata l-għajnuna f’waqtha u fl-inqas dewmien 
possibbli.
 
2.31 Xiri ta' vettura 'drive from wheelchair' inkluż taħriġ
speċjalizzat lil numru ta' għalliema tas-sewqan
Ser tinxtara vettura “drive from wheelchair” sabiex persuni 
b’diżabilità jkollhom aċċess għal tagħlim tas-sewqan u għalhekk 
ikompli jitjieb il-livell ta’ indipendenza tagħhom. Ser jingħata 
wkoll taħriġ speċjalizzat lil numru ta’ għalliema tas-sewqan sabiex 
ikunu jistgħu jipprovdu dan it-taħriġ lil persuni b’diżabilità.
2.32 Tkomplija tal-proġett INK
Fl-2022, ser tkompli wkoll il-ħidma li nbdiet permezz tal-proġett 
INK, li kien parzjalment iffinanzjat mill-Fond Soċjali Ewropew 
sabiex ikompli jibqa’ jingħata taħriġ u opportunitajiet ta’ 
esperjenza ta’ xogħol bi ħlas għall-persuni b’diżabilità.
 
20
2.33 Aktar Investiment fir-Residenza San Vinċenz de Paul
Fir-Residenza għal Kura fit-Tul San Vinċenz de Paul, fil-Kumpless 
Rużar Briffa bħala parti mill-proġett ta’ Day Hospital, ser tkun 
qed tiġi installata faċilità ta’ CT Scan speċjalizzata. Dan il-proġett 
ser ikun qed ikompli mal-proġett li ser jitnieda f’Settembru 
bil-provvediment ta’ magna X-Ray f’dan l-istess Kumpless. 
Dawn is-servizzi interdixxiplinarji ġerjatriċi ser ikunu miftuħa 
kemm għall-anzjani fl-istess Residenza kif ukoll għall-anzjani 
fil-komunità. Miżura oħra ser tara l-implimentazzjoni ta’ ġnien 
għall-persuni bid-dimenzja fir-Residenza San Vinċenz de Paul. 
Fid-disinn tiegħu dan il-ġnien ser ikun qed jindirizza l-bżonnijiet 
speċifiċi ta’ persuni fi stadji differenti  ta’ din il-kundizzjoni.
2.34 Akkomodazzjoni
2.34.1 Nikru Biex Nassistu
Il-lista ta’ stennija tal-Awtorità tad-Djar għal akkomodazzjoni 
alternattiva niżlet għal inqas minn 1,800 persuna filwaqt li naqset 
bin-nofs ir-rata li biha jiżdiedu applikazzjonijiet ġodda.
Dan riżultat ta’ madwar 700 allokazzjoni ta’ appartamenti tal-
akkomodazzjoni soċjali, mill-istokk eżistenti u permezz ta’ skemi 
li permezz tagħhom jinkrew appartamenti mingħand il-privat, 
bħalma hija l-iskema Nikru biex Nassistu.
Matul is-sena li ġejja dan it-total mistenni jitla’ għal madwar 
680 familja li ser jiġu allokati dar permezz tal-iskema Nikru Biex 
Nassistu.
 
21
2.34.2 Proġett ta' akkomodazzjoni interġenerazzjonali
Ir-riġenerazzjoni ta’ propjetà fi stat dilapitat, parti mill-programm 
li nbeda aktar kmieni f’din il-leġiżlatura, qiegħed iħalli l-frott. 
Riżultat tiegħu sa issa l-Gvern għandu aktar minn 30 appartament 
li qiegħed jintuża għal skop soċjali.
 
Barra minn hekk, tkompla l-programm ta’ riġenerazzjoni, titjib u 
tisbiħ tal-blokok eżistenti kollha ta’ akkomodazzjoni soċjali fejn 
sar xogħol estensiv fuq il-faċċati u l-partijiet komuni li kompla 
tejjeb il-livell t’għejxien tar-residenti. Dan jorbot ma’ tiswijiet 
u manutenzjoni fuq djar privati li matul din is-sena laħqu 125 
intervent u xogħlijiet li jagħmlu d-djar aktar siguri u aċċessibbli 
għall-persuni b’diżabilità jew bi sfidi ta’ mobbiltà li minnhom din 
is-sena sar ’il fuq minn 123 intervent. 
Aktar minn hekk, fl-2022 ser jibda jopera l-ewwel programm ta’ 
akkomodazzjoni interġenerazzjonali f’pajjiżna, li ser jakkomoda 
madwar 80 resident – anzjani u żgħażagħ – li wkoll qed isir f’binja 
li ngħatat ħajja mill-ġdid bħala parti minn dan il-programm. 
2.34.3 Introduzzjoni ta' Care Plan
Wasal fil-fażi finali l-programm ta’ bini ta’ 500 appartament minn 
fondi tal-Bank Ewropew tal-Investiment u l-Bank tal-Iżvilupp 
tal-Kunsill tal-Ewropa filwaqt li miexi b’ritmu mgħaġġel il-bini 
ta’ kważi 700 appartament ieħor, fejn parti mill-investiment ġej 
mill-Fond Soċjali u tal-Iżvilupp Nazzjonali (NDSF).
 
Din is-sena tnieda studju minn ħdan il-Housing Development 
Fund dwar l-introduzzjoni ta’ Care Plan, programm semi-
speċifiku li jindirizza l-bżonnijiet partikolari li jwasslu lil dawn il-
22
persuni fi bżonn ta’ akkomodazzjoni. B’hekk inkunu qed inkomplu 
nindirizzaw il-bżonnijiet speċifiċi, niġġieldu d-dipendenza u 
nippromwovu l-mobbiltà soċjali.
Qed naraw li fuq numru ta’ snin din il-Care Plan tkun estiża fuq 
l-applikanti u l-benefiċjarji kollha ta’ akkomodazzjoni soċjali.
2.34.4 Estensjoni tal-iskema Equity Sharing Plus
L-Awtorità tad-Djar kienet strumentali biex żdied l-aċċess għas-
suq tal-propjetà fost kategoriji ta’ dħul baxx u medju. Komplew 
jiżdiedu l-benefiċjarji tal-iskema Equity Sharing miftuħa għal 
persuni li għandhom minn 40 sena ’l fuq, fejn il-Gvern jidħol għal 
massimu ta’ 50% tal-propjetà.
 
Din l-iskema issa sejra tiġi estiża  u ser tkun miftuħa għal persuni 
li għandhom minn 30 sena ’l fuq biex jiżdied l-aċċess tagħhom 
għas-suq tal-propjetà u jsiru sidien ta’ darhom. B’hekk bħalma 
diġà jsir ma’ persuni eliġibbli li għandhom aktar minn 40 sena, 
issa se jsir ma’ persuni li għandhom minn 30 sena ’l fuq, il-Gvern 
ser jidħol għal massimu ta’ 50% tal-propjetà flimkien max-xerrej. 
 
Sadattant ser jibqgħu miftuħin skemi oħra li jgħinu liż-żgħażagħ 
isiru sidien ta’ darhom, bħall-iskema tal-ħlas tal-10% depożitu 
li jsir fil-konvenju u li s’issa kellha aktar minn 200 benefiċjarju. 
Ser tibqa’ miftuħa wkoll l-iskema Home Assist biex persuni u 
koppji bi dħul baxx jirnexxilhom jieħdu self mill-bank.
23
Biex noffru iżjed possibbilitajiet u toroq differenti biex koppja 
tixtri l-propjetà tagħha, ser nesploraw il-possibbiltà biex jiġi 
kkreat fond b’rati vantaġġjużi u termini ta’ pagamenti iżjed ħfief 
għal dawk il-koppji bi dħul baxx.
2.34.5 Investiment li jkopri l-Fondazzjoni tal-Akkomodazzjoni
Affordabbli
Il-Gvern daħal fi ftehim mal-Arċidjoċesi ta’ Malta sabiex 
flimkien ikunu l-fundaturi tal-Fondazzjoni tal-Akkomodazzjoni 
Affordabbli, liema fondazzjoni ser tkun qed tiddisinja programmi 
ta’ akkomodazzjoni affordabbli u tassigura provvista permanenti 
ta’ akkomodazzjoni adegwata li tilħaq kategoriji differenti ta’ 
dħul. L-aktar kategorija fil-mira ta’ din il-fondazzjoni tkun dik ta’ 
persuni li d-dħul tagħhom jaqbeż il-kriterji ta’ eliġibbiltà għall-
akkomodazzjoni soċjali imma li fl-istess ħin mhuwiex b’saħħtu 
biżżejjed biex dawn il-persuni jkunu jistgħu jaċċessaw is-suq 
tal-propjetà mingħajr għajnuna. 
Bi qbil mal-Arċidjoċesi ta’ Malta, il-Gvern ser ikun qed ipoġġi 
is-somma ta’ €300,000 fis-sena biex ikopri l-amministrazzjoni 
u l-operat ta’ din il-fondazzjoni.
2.34.6 Tnaqqis fit-taxxa fuq il-bejgħ u x-xiri tal-propjetà li tkun
ġiet mikrija b'rati affordabbli
Il-Gvern ser inaqqas ir-rata ta’ taxxa bin-nofs fuq il-bejgħ jew 
ix-xiri tal-propjetà sal-ewwel €200,000 li tkun ġiet mikrija għal 
mhux inqas minn għaxar snin lill-inkwilini li jkunu eliġibbli għall-
Benefiċċju tal-Kera, b’rati affordabbli maħruġa mill-Awtorità 
tad-Djar. Jekk din tinbiegħ lill-inkwilin stess, ma titħallasx taxxa 
fuq il-bejgħ u x-xiri.
24
Għal dawk il-propjetajiet li ilhom mikrija anqas minn għaxar snin 
iżda iktar minn tliet snin, b’rati affordabbli għall-użu ta’ residenza 
primarja lill-inkwilini, it-taxxa fuq il-bejgħ u x-xiri ser titnaqqas 
bin-nofs.
2.34.7 Sussidju fuq xogħlijiet ta' adattament strutturali
Qed ikollu impatt pożittiv l-intervent tal-Awtorità tad-Djar fis-suq 
fil-vesti ta’ regolatur. Fil-fatt mid-dħul fis-seħħ tar-regolazzjoni 
tas-suq tal-kera privata fl-2020, huma aktar minn 40,000 il-
kuntratti li ġew reġistrati, b’mijiet ta’ tilwim riżolt f’numru limitat 
ta’ ġranet skont il-liġi mill-Panel għar-Riżoluzzjoni ta’ Tilwim dwar 
il-Kera fi ħdan l-Awtorità.
 
B’rabta mal-kirjiet ikkontrollati, il-valur tal-propjetà li fuqu hemm 
sussidju fuq xogħlijiet ta’ adattament strutturali biex jiġi evitat 
periklu fi djar suġġetti għal kera ta’ qabel l-1 ta’ Ġunju 1995, 
ser jitla’ għal €250,000. B’hekk ser ikun qed jingħata sussidju 
li jlaħħaq €25,000 u fl-istess waqt jintlaħqu aktar benefiċjarji.
2.34.8 Garanzija New Hope 
L-Awtorità tad-Djar, permezz ta’ back-to-back guarantee ta’ 
€3 miljun mill-Fond Soċjali u tal-Iżvilupp Nazzjonali (NDSF), 
qed toffri alternattiva għall-polza tal-assigurazzjoni fuq il-
ħajja lil persuni li minħabba kundizzjonijiet mediċi li sofrew fil-
passat inkella diżabilità li jgħixu biha, ma kinux qed jingħataw u 
għaldaqstant ma setgħux isiru sidien ta’ darhom.
25
Tabella 2.1: Emendi għall-Iskema dwar Eżenzjonijiet/Traħħis
Relatati ma’ Vetturi bil-Mutur għal Persuni bi
Bżonnijiet Speċjali
Vettura ta’ persuna li d-diżabilità 
tagħha tipprekludiha milli ssuq
Vetturi ta’ ġenituri (carers) tal-
persuna bi bżonnijiet speċjali, jew 
membri tal-familja tal-ewwel grad 
ta’ parentela, jew il-konjuġi  ta’ din 
il-persuna bi bżonnijiet speċjali
Vetturi b’trażmissjoni 
manwali
Eżenzjoni/Traħħis 
annwali fuq il-liċenzja ta’ 
ċ-ċirkolazzjoni tal-vettura
Nota
Vetturi b’trażmissjoni 
manwali bil-modifiki
Eżenzjoni/Traħħis fuq it-
taxxa tar-reġistrazzjoni
€850
Eżenzjoni/Traħħis mid-
dazju fuq l-importazzjoni
€1,700
Eżenzjoni/Traħħis mit-taxxa 
fuq il-valur miżjud
€1,700
Eżenzjoni/Traħħis 
annwali fuq il-liċenzja ta’ 
ċ-ċirkolazzjoni tal-vettura
Nota
Vetturi awtomatiċi
Eżenzjoni/Traħħis fuq it-
taxxa tar-reġistrazzjoni
€1,200
Vetturi awtomatiċi bil-
modifiki
Eżenzjoni/Traħħis fuq it-
taxxa tar-reġistrazzjoni
€1,200
Eżenzjoni/Traħħis fuq it-
taxxa tar-reġistrazzjoni
€1,200
Eżenzjoni/Traħħis mid-
dazju fuq l-importazzjoni
€2,400
Eżenzjoni/Traħħis mid-
dazju fuq l-importazzjoni
€2,400
Eżenzjoni/Traħħis mit-taxxa 
fuq il-valur miżjud
€2,400
Eżenzjoni/Traħħis mit-taxxa 
fuq il-valur miżjud
€2,400
Eżenzjoni/Traħħis 
annwali fuq il-liċenzja ta’ 
ċ-ċirkolazzjoni tal-vettura
Nota
Nota
Vetturi b’trażmissjoni manwali u vetturi awtomatiċi rreġistrati wara l-1 ta ‘Jannar 2009: l-ebda taxxa 
annwali fuq iċ-ċirkolazzjoni tal-vettura ma tapplika għall-ewwel ħames snin mis-sena tal-manifattura, 
u mis-sitt sena, 50% tat-taxxa annwali fuq iċ-ċirkolazzjoni tal-vettura. Dawn it-tariffi huma applikabbli 
għal vetturi petrol sa 180g/km emissjonijiet ta’ CO2 u għal karozzi diesel sa 150g/km emissjonijiet ta’ 
CO2. It-taxxa annwali fuq iċ-ċirkolazzjoni tal-vettura għandha tiġi mħallsa kollha jekk l-emissjonijiet 
jaqbżu dawn il-livelli msemmija.
Vetturi b’trażmissjoni manwali bil-modifiki u vetturi awtomatiċi bil-modifiki: l-ebda taxxa annwali fuq 
iċ-ċirkolazzjoni tal-vettura ma tapplika għall-ewwel ħames snin mid-data tar-reġistrazzjoni, u mis-sitt 
sena, 50% tat-taxxa annwali fuq iċ-ċirkolazzjoni tal-vettura. Dawn it-tariffi huma applikabbli għal 
vetturi petrol sa 180g / km emissjonijiet ta’ CO2 u għal karozzi diesel sa 150g / km emissjonijiet ta’ CO2. 
It-taxxa annwali fuq iċ-ċirkolazzjoni tal-vettura għandha tiġi mħallsa kollha jekk l-emissjonijiet jaqbżu 
dawn il-livelli msemmija.
26
3. Malta Bieżla
Sur President,
Jekk hemm tema li dan il-Gvern matul dawn l-aħħar tmien 
snin ġab il-kredibilità fiha hija li jara kif Malta jkollha tkabbir 
ekonomiku b’saħħtu ħalli jinħoloq il-ġid. Il-flus biex inġibu iżjed 
mobilità soċjali, innaqqsu l-faqar u ninvestu fil-qasam soċjali u 
fis-saħħa ma jaqgħux mis-sema. Jiġu għaliex tikber l-ekonomija. 
Iżda llum hemm min qed jgħidilna tajjeb li qed jinħoloq ix-xogħol 
u l-ġid iżda jgħidulna wkoll ejja naraw li pajjiżna jibqa’ post li 
tieħu pjaċir tgħix fih. Dan għaliex it-tkabbir ekonomiku b’saħħtu 
li kellna f’dawn l-aħħar snin ġab sfidi ġodda li huma differenti 
minn dawk li kellna fl-2013. Għalhekk it-tkabbir ekonomiku ma 
jistax ikun l-uniku indikatur u l-flus ma jistgħux ikunu l-uniku kejl 
tas-suċċess. Hemm bżonn ikun hemm aktar enfasi fuq l-żvilupp 
ekonomiku.
Għalhekk nixtieq hawnhekk nispjega d-differenza bejn it-tkabbir 
ekonomiku u l-iżvilupp ekonomiku ħalli nifhmu eżatt il-pjan wara 
dan il-Baġit. It-tkabbir ekonomiku jkejjel iż-żieda fil-produzzjoni 
ta’ oġġetti u servizzi fl-ekonomija. Għalhekk it-tkabbir ekonomiku 
huwa indikatur li jkejjel iż-żieda fid-dħul nazzjonali. Dan ifisser 
li huwa indikatur kwantitattiv iżjed milli kwalitattiv. L-iżvilupp 
ekonomiku huwa indikatur li jkejjel mhux biss id-dħul Nazzjonali 
iżda wkoll aspetti kwalitattivi bħat-titjib fil-kwalità tal-ħajja billi 
jħares fost oħrajn lejn ir-rata tat-tluq kmieni mill-iskola u l-life 
expectancy. 
27
F’dan il-kuntest, dan il-Baġit huwa maħsub sabiex jtejjeb l-iżvillup 
ekonomiku magħġun mas-sostenibbilità fl-ambjent.
3.1 Investiment fil-kapital uman
Sabiex pajjiż jiżviluppa ekonomikament, il-Gvern irid jinvesti 
fir-riżorsi li jipproduċu il-prodotti u s-servizzi. Il-fatturi tal-
produzzjoni jinqasmu f'erba’ kategoriji: l-art, il-ħaddiem, il-
kapital u l-intraprenditur. Dawn kollha jifformaw il-pedament 
tal-ekonomija. 
 
Meta nitkellmu fuq il-kapital irridu nagħmlu distinzjoni bejn il-
kapital fiżiku jiġifieri l-investiment fl-infrastruttura tal-pajjiż u 
l-kapital uman li jippreżenta l-ħiliet, il-livell tal-edukazzjoni u 
taħriġ tan-nies fis-suq tax-xogħol. Meta pajjiż jinvesti fil-ħaddiem, 
ikun qed jinvesti fil-kwantità ta’ dan ir-riżors. Jiġifieri ikun qed 
jara li jnaqqas ir-rata ta’ qgħad u jżid l-impjiegi. Iżda investiment 
fil-kapital uman imur lil hinn minn hekk għax huwa investiment 
fil-ħiliet, l-għarfien u l-esperjenza li jkollu l-ħaddiem.
Matul is-snin, dan il-Gvern investa fil-ħaddiem u riżultat t’hekk, 
qed nirreġistraw fost l-ogħla rati ta’ impjiegi u l-inqas rati ta’ 
qgħad kemm fl-istorja u anke meta mqabbel ma’ pajjiżi Ewropej.
 
Iżda issa jmiss li niffokaw fuq l-investiment fil-kapital uman.
Fil-pajjiżi avvanzati hemm ġirja kontra l-ħin biex l-ekonomiji 
jikkalibraw ruħhom għas-setturi l-ġodda tat-teknoloġija u 
l-ekonomija l-ħadra. It-teknoloġija u l-ekonomija l-ħadra huma 
l-futur. Irridu naċċettaw din ir-realtà ħalli nkunu ppreparati 
28
għaliha. Mhux talli hekk, talli jekk ninvestu kmieni f’dawn l-oqsma 
nistgħu nkunu kompetittivi u aktar dinamiċi minn pajjiżi oħra. 
Biex nirnexxu anke f’dawn l-oqsma rridu qabel xejn ninvestu fil-
ħiliet tal-ħaddiema tagħna.
Tista’ tkun l-aktar pajjiż sinjur fid-dinja, iżda jekk in-nies tiegħek 
ma jkollhomx il-ħiliet t’għada, jintilef kollox. Pajjiżna m’għandux 
żejt, gass jew riżorsi minerali.  Sirna dak li sirna bil-ħila u l-għaraq 
tal-ħaddiem Malti u Għawdxi.
3.1.1 Il-Politika Nazzjonali tax-Xogħol
Ftit tal-jiem ilu nedejna l-Politika Nazzjonali tax-Xogħol il-ġdida 
li biha ser nibdew naffrontaw din l-isfida.
Din il-politika fiha pjan li bih ser inkunu qed ngħollu l-valur tas-
siegħa xogħol tal-ħaddiem Malti u Għawdxi. Dan ser isir billi 
ntejbu l-ħiliet, noffru opportunitajiet ta’ taħriġ, ninċentivaw lil dak 
li jħaddem u lill-ħaddiema nfushom biex itejbu l-ħiliet tagħhom.
Sur President qiegħed inpoġġi kopja fuq il-mejda tal-kamra.
3.1.2 Ċensiment tal-Ħiliet tal-Ħaddiema
Sabiex ikollna stampa ċara u wiesgħa tal-ħiliet tal-ħaddiema 
f’pajjiżna, kmieni s-sena d-dieħla ser nagħmlu ċensiment 
Nazzjonali tal-ħiliet tal-ħaddiema. Dan iċ-ċensiment ser ikun 
l-ewwel wieħed tax-xorta tiegħu mhux biss f’pajjiżna iżda anke 
fl-Ewropa b’investiment totali ta’ €2 miljun.
29
Biex dan iċ-ċensiment jibqa’ aġġornat fil-futur, ser naraw li dan 
il-proċess ikun wieħed diġitali.
 
Xogħolna bħala Gvern imbagħad ikun li naraw li dik id-domanda 
ta’ xogħol tiġi mimlija b’ħaddiema Maltin u Għawdxin imħarrġin 
għalihom.
Hekk kif jitlesta dan l-eżerċizzju ser nibdew nagħmlu digitalisation 
audit tal-postijiet tax-xogħol biex inkunu preparati għal din 
l-isfida l-ġdida.
3.1.3 Fond ta’ Taħriġ
Fil-Politika Nazzjonali tax-Xogħol rajna l-importanza tat-taħriġ u 
l-karba tal-industrija għal aktar ħiliet speċjalment dawk b’ħiliet 
tekniċi u speċjalizzati.
 
Għalhekk ser inkunu qegħdin inniedu Fond ta’ taħriġ li, għall-bidu 
ser ikun fih €2 miljun iżda ma neskludix li jiżdied jekk ikun hemm 
bżonn, biex l-industrija stess tkun tista’ tħarreġ lil ħaddiema bi 
programmi magħmula minnha. Ser inkun qiegħed niltaqa’ mal-
imsieħba soċjali biex inħaddmu din il-miżura flimkien u niżguraw 
li tkun ta’ suċċess.
3.1.4 In-Work Benefit għal ħaddiema b’ħinijiet atipiċi
Mis-sena d-dieħla, ser nibdew nagħtu €150 f’in-work benefit 
fis-sena għal dawk il-ħaddiema li għandhom paga bażika li ma 
teċċedix l-€20,000, li jaħdmu ħinijiet atipiċi jiġifieri, filgħaxijiet, 
fi tmiem il-ġimgħa u bix-xift mal-privat f’dawn is-setturi li ġejjin: 
akkomodazzjoni u servizzi tal-ikel, servizzi amministrattivi u ta’ 
30
sapport, manifattura, trasport u ħażna u bejgħ bl-ingrossa u 
bl-imnut. Il-ħaddiema jridu jkunu tal-anqas ħadmu 6 xhur matul 
sena kalendarja f’dawn is-setturi. B’kollox ser jibbenefikaw mal-
40,000 ħaddiem b’benefiċċju ekwivalenti għal madwar 10% 
tat-taxxa tad-dħul li jħallsu.
 
Dawn il-ħaddiema ser inkunu qed intuhom €6 miljun.
3.1.5 Aktar tnaqqis fir-rata tat-taxxa fuq id-dħul
Din is-sena naqqasna r-rata tat-taxxa fuq id-dħul mill-overtime, 
fejn l-ewwel 100 siegħa ta’ overtime fis-sena għal dawk b’paga 
bażika li ma teċċedix l-€20,000 fis-sena u li ma għandhomx 
pożizzjoni maniġerjali, bdiet tiġi intaxxata bil-15%.
Sabiex inkomplu nnaqqsu r-rata tat-taxxa fuq id-dħul, is-sena 
d-dieħla dawk il-ħaddiema li l-paga bażika tagħhom ma teċċedix 
€20,000 fis-sena u li ma għandhomx pożizzjoni maniġerjali, 
ser jibdew jiġu intaxxati bil-15% fuq l-ewwel €10,000 dħul mill-
overtime.
B’din il-miżura ser inkunu qed nagħtu lill-ħaddiema €6 miljun 
fit-traħħis fit-taxxa tad-dħul. ’Il fuq minn 30,000 ħaddiem ser 
igawdi minn din il-miżura.
3.1.6 Aġġustament għal ħelsien mit-taxxa għal pensjonanti
Sabiex ninkoraġixxu l-pensjonanti jibqgħu attivi u jkomplu 
jaħdmu wara li jilħqu l-età tal-irtirar, f’temp ta’ 5 snin bis-sena 
d-dieħla tkun l-ewwel waħda, id-dħul mill-pensjoni mhux ser 
jibqa’ jiġi kkalkulat bħala dħul għal fini tat-taxxa.
31
 
Dan ifisser li madwar 8,500 pensjonant li għandhom dħul ieħor 
mal-pensjoni se jaraw tnaqqis sostanzjali fit-taxxa li jħallsu filwaqt 
li 8,200 pensjonant li għandhom dħul ieħor mal-pensjoni mhux 
ser jibqgħu jiġu ntaxxati. Din il-miżura ser tiswa b’kollox €27 
miljun.
3.1.7 Ir-rata tal-part-time tonqos minn 15% għal 10%
Dan il-Gvern ser iwettaq wegħda elettorali oħra fejn ser ikompli 
jippremja lill-bieżel. Ser inkunu qed innaqqsu t-taxxa fuq id-dħul 
għall-part-timers minn 15% għal 10%.
 
Sur President, din hija miżura li ħafna nies ilhom jitolbu għaliha 
u dan il-Gvern li jwiegħed, iwettqu.
B’hekk b’din il-miżura ser inkunu qed nagħtu lil 23,000 ħaddiem 
€5 miljun fit-tnaqqis fit-taxxa tad-dħul.
3.1.8 Żieda fl-Iskema tal-In-Work Benefit
Ċertament waħda mill-miżuri li għenu biex jinċentivaw ix-xogħol 
u jikber id-dħul tal-familji kienet l-In-Work Benefit li dan il-
Gvern introduċa fl-2015.  Dan jitħallas lill-ġenituri li jaħdmu u li 
għandhom tfal taħt it-23 sena.
Dan ser ikun baġit ieħor fejn  ser intejbu l-In-Work Benefit.  Dan 
ser isir billi nestendu l-limiti u nżidu r-rati għall-benefiċjarji kollha.
•	
Għal koppji fejn it-tnejn jaħdmu, il-limitu tad-dħul ser jitla’ 
minn €35,000 għal €50,000 fis-sena;
32
•	
Għal koppji fejn wieħed mill-ġenituri jaħdem, il-limitu tad-dħul 
ser jitla’ minn €26,000 għal €35,000 fis-sena;
•	
Għal ġenituri waħidhom li jaħdmu – il-limitu tad-dħul ser jitla’ 
minn €23,000 għal €35,000 fis-sena.
Ir-rati minimi l-ġodda għal madwar 7,000 familja li ser 
jibbenefikaw mit-twessigħ tal-limiti ser ikunu ta’ €200 fis-sena. 
Iżjed minn hekk ser inżidu wkoll ir-rati kollha eżistenti b’€100 
fis-sena għal kull wild ukoll.
B’hekk ser inkunu qed nagħtu €2 miljun f’żieda lil dawn il-familji.
3.1.9 Żieda fit-Tax Refund
Bi pjaċir inħabbar ukoll li t-Tax Refund li ngħatat f’dawn l-aħħar 
snin minn dan il-Gvern, is-sena d-dieħla mhux talli ser terġa’ 
tingħata iżda talli ser terġa’ tiżdied.
Dan mhuwiex rifużjoni għal min ħallas taxxa żejda iżda huwa 
pagament biex il-bieżel nippremjawh.
Iċ-ċekk issa ser ikun qed jitla’ għal bejn €60 u €140 (ara Tabella 
3.1) bl-ogħla rifużjoni tingħata lil dawk bl-aktar dħul baxx.
Minn din il-miżura ser jibbenefikaw ’il fuq minn 250,000 persuna 
b’nefqa totali ta’ €24 miljun.
Pajjiżi oħra jżidu t-taxxi kif kienu jagħmlu ta’ qabilna u aħna 
Sur President, inkomplu nagħtu lin-nies għax dan huwa Gvern 
għan-nies.
33
3.1.10 Ħaddiema mal-kuntratturi li jipprovdu xogħol lis-settur
pubbliku
Smajna waqt il-proċess tal-konsultazzjoni kif il-ħaddiema tal-
kuntrattur u l-ħaddiema tas-settur pubbliku ma jirċivux l-istess 
introjtu għall-istess xogħol. Għalhekk għal dawk il-ħaddiema 
li huma impjegati mal-kuntratturi li jipprovdu xogħol lis-settur 
pubbliku, il-Gvern ser ikun qed iħallas doppju għas-sigħat ta’ 
xogħol li jinħadmu fi ħdud. Din in-nefqa tiswa €5 miljun.
3.1.11 Nestendu s-servizz taċ-childcare b’xejn 
Waħda mill-isfidi li n-negozji qed jaffaċċjaw illum hija n-nuqqas 
ta’ ħaddiema f’numru ta’ setturi, minħabba l-impatt tal-pandemija 
u n-nuqqas ta’ mobilità tal-ħaddiema. Din hija sfida li pajjiżi oħra 
wkoll qed jaffaċċjaw u li bħala Gvern kommessi li nindirizzaw.
Waħda mir-raġunijiet għalfejn il-Maltin u l-Għawdxin ma jaħdmux 
f’dawn l-oqsma hija minħabba li l-ħinijiet tax-xogħol ikunu 
filgħaxijiet, fi tmiem il-ġimgħa u bix-xifts.
Propju għalhekk ser inkunu qed nestendu s-servizz taċ-childcare 
b’xejn għal dawk il-ħaddiema li jaħdmu dawn il-ħinijiet.
3.1.12 Parental Leave
Il-Gvern se jibda diskussjonijiet fuq livell ta' MCESD, sabiex is-
sena d-dieħla, pajjiżna jkun f'pożizzjoni li jimplimenta d-direttiva 
tal-Unjoni Ewropea fuq il-parental leave u l-work-life balance.
3.1.13 Il-Paga Minima
Waħda mill-iktar affarijiet li jgħidulna l-ħaddiema bi dħul baxx 
34
hija dik li l-paga minima mhijiex biżżejjed. Fl-Unjoni Ewropea, 
il-paga minima ta’ Malta mhijiex fost l-anqas però nifhem li biex 
ikollok livell ta’ għejxien tajjeb u biex inżidu l-mobilità soċjali din 
għandha tiżdied. 
Għandha tiżdied f’kuntest li n-negozji jżommu l-kompetittività 
u dan jista’ jsir billi kif minn banda togħla l-paga minima, mill-
banda l-oħra rridu naraw kif din tista’ tiġi bbilanċjata bit-tnaqqis 
fit-taxxa tad-dħul tal-kumpaniji.
 
Fuq dawn it-temi matul is-sena li ġejja, il-Gvern ser ikun qed 
ikompli jaħdem mal-MCESD u l-istakeholders f’dawn l-oqsma 
biex tinstab pożizzjoni komuni għall-pajjiż li tkun ta’ ġid għall-
ħaddiema kif ukoll għan-negozji.
3.1.14 Rekwiżiti minimi skont il-liġi għal kuntratt tax-xogħol
Biex nipproteġu ħaddiema vulnerabbli ser inniedu portal onlajn 
fejn fihom ser ikun hemm templates ta’ kuntratti tax-xogħol. 
F’dawn il-kuntratti ser ikun hemm rekwiżiti u standards minimi li 
huma stipulati fil-liġi biex il-ħaddiema jkollhom id-drittijiet kollha 
tagħhom rispettati.
3.2 Għoli tal-ħajja
3.2.1 Kumpens għall-għoli tal-ħajja 
Iż-żieda għall-għoli tal-ħajja għas-sena d-dieħla ser tkun ta’ €1.75 
fil-ġimgħa liema żieda hija maħduma skont formula stabbilita 
bejn l-Imsieħba Soċjali kollha fi ħdan l-MCESD. Din iż-żieda 
tingħata lill-impjegati kollha, lill-pensjonanti kif ukoll lil dawk 
35
fuq il-benefiċċji soċjali. L-istipendji tal-istudenti ser ikunu qed 
jogħlew pro-rata.
3.2.2 Mekkaniżmu għall-għoli tal-ħajja għal familji vulnerabbli
L-għoli tal-ħajja hija realtà li dan il-Gvern mhux talli mhux ser 
jibża’ jitkellem fuqha iżda li ser naraw kif ser nindirizzaw biex 
fuq kollox nipproteġu lil dawk il-familji li l-aktar huma vulnerabbli 
għall-inflazzjoni. Inqis din l-isfida bħala prijorità u propju 
għalhekk fil-ġranet li ġejjin, ser niltaqgħu mal-istakeholders f’dan 
il-qasam biex nibdew niddiskutu mekkaniżmu ġdid li jaħdem 
indipendentament mill-COLA f’ċirkostanzi fejn l-inflazzjoni titla’ 
’l fuq sew. Dan il-piż ser iġorru l-Gvern għax nemmnu li filwaqt 
li għandna dejjem inħeġġu l-mobilità soċjali, għandna faxxa ta’ 
nies li għandhom bżonn l-għajnuna issa.
36
Tabella 3.1: Żieda fit-Tax Refund
Komputazzjoni: Singola
Dħul
Ammont
2021
2022
€0 - €15,000
€80
€125
€15,001 - €30,000
€65
€95
€30,001 - €59,999
€45
€60
Komputazzjoni: Miżżewġin
Dħul
Ammont
2021
2022
€0 - €20,000
€95
€140
€20,001 - €40,000
€80
€110
€40,001 - €59,999
€50
€65
Komputazzjoni: Ġenitur
Dħul
Ammont
2021
2022
€0 - €15,000
€90
€135
€15,001 - €30,000
€75
€105
€30,001 - €59,999
€45
€60
37
4. Malta Ambizzjuża
Ma nistgħu qatt naċċettaw realtà fejn tfal li jagħmlu tlettax-il 
sena fl-edukazzjoni obbligatorja joħorġu mis-sistema mingħajr 
il-ħiliet neċessarji fid-dinja moderna.
Malta kienet wieħed minn dawk il-ftit pajjiżi fejn l-istudenti ftit 
tilfu ġranet ’il bogħod mill-bank tal-iskola fis-sena skolastika li 
għaddiet. Dan grazzi għal investiment ta’ ’l fuq minn €30 miljun 
li ġew investiti f’dan ir-rigward.
Hawn wieħed ma jistax ma jirringrazzjax lill-edukaturi u dawk 
kollha li ħadmu biex it-tfal tagħna setgħu jkomplu jistudjaw.
 
4.1 Stipendji tal-istudenti kollha jiżdiedu b’10%
Sur President, meta dan il-Gvern jgħid li jrid ikompli jinvesti 
fil-ħiliet ta’ wliedna sabiex dawn verament ngħinuhom jilħqu 
l-potenzjal tagħhom, ikun qed jagħmel hekk bil-fatti.
Għalhekk, ser inkunu qed inżidu l-istipendji tal-istudenti kollha 
b'10%.
4.2 Stipendju lill-istudenti anke jekk jaħdmu sa massimu
ta' 25 siegħa fil-ġimgħa
Barra minn hekk, kull student li hu eliġibbli għall-istipendju ser 
ikun qed jibqa’ jingħatalu anki jekk l-istudent jaħdem sa massimu 
ta’ 25 siegħa fil-ġimgħa.
38
B’dawn iż-żewġ miżuri lill-istudenti ser inkunu qed intuhom żieda 
totali ta’ €5 miljun.
4.3 Aktar investiment fl-Apprentistat
L-apprentistat huwa importanti għax jorbot b’mod konkret id-
dinja tal-edukazzjoni mad-dinja tal-impjiegi.
 
Ser isir investiment biex jiżdied in-numru ta’ studenti li jsibu 
placements ta’ apprentistat mas-settur privat.  Ser isir investiment 
biex dawn l-istudenti ikunu aktar attrezzati b’laboratorji u 
faċilitajiet fejn ikunu jistgħu jitħarrġu fit-teknoloġija u ħiliet li 
s-setturi ekonomiċi ikunu jinħtieġu. 
4.4 Insaħħu l-istatus tal-professjoni tal-edukaturi
Tul is-sena d-dieħla ser inkunu qed naraw li tidħol fis-seħħ il-liġi 
l-ġdida li tirregola u tkompli ssaħħaħ l-istatus tal-professjoni 
tal-edukaturi. Din għandha twassal biex tagħti status aktar 
professjonali lill-edukaturi kollha, inkluz lil-KGEs u lil-LSEs, 
irrispettivament f’liema livell ta’ edukazzjoni jgħallmu.
Flimkien mal-Università ta’ Malta, l-MCAST u l-Istitut għall-
Edukazzjoni, sejrin naraw li jissokta l-programmi ta’ mentoring li 
jingħata lill-għalliema li jkunu għadhom kif gradwaw, u jkomplu 
jiżdiedu l-korsijiet biex kull edukatur ikun jista’ jissokta bit-taħriġ 
professjonali kontinwu tul il-karriera tiegħu jew tagħha.
39
4.5 Eżamijiet tas-SEC fl-istess skejjel fejn kienu jattendu
l-istudenti
Wara l-proġett pilota ta’ din is-sena, għas-sena skolastika li 
jmiss, ser ikun hemm aktar skejjel fejn l-istudenti sejrin ikunu 
qed jagħmlu l-eżamijiet tas-SEC fl-istess skejjel li kienu jattendu 
skola u b’hekk jonqos ftit l-istress peress li l-istudenti jkunu qed 
jagħmlu l-eżamijiet f’ambjent li huma jafu.
Din ser isir b’investiment ta’ €1 miljun u ser tgħin ħafna lil numru 
ta’ tfal b’ċertu kundizzjonijiet għax jagħmlu l-eżamijiet tagħhom 
f’ambjent li draw fih.
4.6 Tagħlim tax-Xjenza, Teknoloġija, Inġinerija u
Matematika (STEM)
Fejn jidħol it-tagħlim tax-Xjenza, it-Teknoloġija, l-Inġinerija 
u l-Matematika, dan il-Gvern ser ikompli jtejjeb il-faċilitajiet 
biex jingħata l-ogħla livell ta’ tagħlim. Għalhekk, sejrin nibdew 
programm ta’ modernizzar u investiment ta’ apparat modern ġo 
180 laboratorji tax-xjenza li jinsabu fl-iskejjel tagħna.
Barra minn hekk, ser inkomplu ntejbu l-infrastruttura tan-netwerk 
diġitali fl-iskejjel tal-istat. Dan biex jippermetti li nkunu nistgħu 
nużaw l-aħħar teknoloġija li teżisti f’dan il-qasam.
4.7 Modernizzar u Estensjonijiet ta’ Skejjel 
Wasal iż-żmien li ssir rinnovazzjoni fl-iskejjel tagħna li jinsabu 
fil-qalba tal-ibliet u rħula Maltin u Għawdxin.
40
Ser ninvestu biex intejbu l-infrastruttura, bħall-provvista tal-
elettriku, biex inkomplu ninvestu f’titjib bħall-arja kondizzjonata 
fl-iskejjel.
Ser ikompli l-bini ta’ skejjel ġodda fl-Imsida u r-Rabat Għawdex 
filwaqt li ser isiru proġetti ta’ modernizzar f’Ħal Qormi, il-Mellieħa, 
Ħal Għaxaq kif ukoll f’numru oħrajn f’Għawdex.
4.8 Programmi għar-riċerka u l-innovazzjoni
Ser inkunu qed inżidu l-fondi f’diversi programmi li jaqgħu 
taħt il-kappa tal-Kunsill Malti għax-Xjenza u t-Teknoloġija. Ser 
inniedu programm ġdid imsejjaħ Go to Market. Il-programm 
għandu l-għan li jilħaq il-qofol ta’ livell ta’ teknoloġija avvanzata 
sabiex din tiġi kkummerċjalizzata fis-suq lokali kif ukoll dak 
internazzjonali.
Permezz tal-iskema Horizon Support Measures ser niffaċilitaw il-
parteċipazzjoni ta' riċerkaturi u entitajiet Maltin fl-isfruttar ta' fondi 
minn dan il-Programm u ninkoraġġixxu aktar parteċipazzjoni. 
Horizon Europe joffri opportunitajiet eċċezzjonali lir-riċerkaturi 
Maltin biex jikkollaboraw ma’ riċerkaturi ta’ profil għoli u 
kumpaniji Ewropej u internazzjonali. Il-parteċipazzjoni f'Horizon 
Europe jtejjeb ukoll il-profil tar-riċerka f’Malta. 
4.9 Investiment fil-Kapital Fiżiku
Permezz tal-miżura tal-COVID Wage Supplement, 
issalvagwardjajna mal-100,000 impjieg u iktar minn 16,000 
kumpanija u negozju u self-employed.
41
Ser naraw li anke fil-fażi ta’ rkupru ma nħallux lin-negozji 
waħedhom u b’hekk ser noħolqu sett ta’ inċentivi ġodda.
 
4.9.1 Miżuri biex intaffu ż-żieda fil-prezzijiet tat-trasport
internazzjonali
Konxji mill-fatt li numru ta' negozji qed iżidu l-ħażna ta' prodotti 
importati, ser inkunu qed nestendu l-inċentiva tas-sussidju fuq il-
kera fuq numru akbar ta' negozji eleġibbli. Dan ser iwassal sabiex 
minn issa nibdew intaffu din l-ispiża li qed jaffaċċjaw numru ta' 
importaturi u negozji f'pajjiżna minħabba ż-żieda internazzjonali 
fil-prezzijiet tat-trasport.
4.9.2 Ninċentivaw lill-intrapriżi jinvestu
Ħafna gruppi ta' kumpaniji involuti f'industriji u intrapriżi 
differenti kellhom isostnu negozji milquta mill-Covid minn dħul 
magħmul permezz ta' operazzjonijiet oħra kif ukoll riservi li 
kienu ġejjin mix-xogħol iebes tal-passat tagħhom. Dawn l-istess 
entitajiet kienu diġà investew b'mod estensiv f'dawn is-setturi 
fis-snin preċedenti bil-ħsieb li jinħolqu iktar impjiegi u prosperità. 
Sabiex ngħinu lil dawk il-gruppi ta’ kumpaniji jirkupraw, qegħdin 
nintroduċu skema temporanja. Skema li tippermettilhom jieħdu 
l-benefiċċju minn capital allowances fuq l-investimenti li saru 
f’dawn l-intrapriżi milquta mill-pandemija u jużawhom favur it-
taxxa fuq dħul minn kumpaniji li baqgħu sostenibbli. Dan ifisser 
li l-benefiċċju tal-capital allowances ser ikun qed jiġi avvanzat. 
B'hekk jitnaqqsu l-kontijiet tat-taxxa kurrenti bl-effett li nħallu 
aktar flus li jerġgħu jiġu investiti mill-ġdid fl-ekonomija.
 
42
Għalhekk, gruppi ta’ kumpaniji li kellhom capital allowances 
mhux assorbiti jew mhux użati fis-sena 2020 u 2021 minħabba 
telf imġarrab fil-pandemija jkunu jistgħu japplikaw  għal dan il-
benefiċċju ta’ tnaqqis fit-taxxa kontra kwalunkwe dħul taxxabbli 
minn kumpaniji oħra, li jifformaw parti mill-istess grupp, għas-
sena 2021 (Sena ta’ Assessjar 2022).
Mis-sena d-dieħla Malta Enterprise se tintroduċi wkoll skema 
li biha persentaġġ tal-profitti li jinżammu fin-negozju jiġu 
investiti fi proġetti eleġibbli fl-istess negozju u / jew isir 
investiment f’negozju ieħor, se jirċievu benefiċċju ta’ taxxa 
sakemm l-investiment isir fi żmien sentejn mill-1 ta’ Jannar 2022. 
Din l-assistenza se tkun qed tara li timxi skont parametri ta’ 
assistenza għan-negozji.
Ser nintroduċu wkoll inċentivi fiskali biex inkomplu nappoġġjaw 
aktar investimenti innovattivi, ekoloġiċi u diġitali min-negozji kif 
ukoll investimenti fil-qasam soċjali.
4.9.3 Aktar skemi favur l-intrapriża
Permezz ta’ skemi bħal Change to Grow u Smart & Sustainable 
Investment, issa qed nagħtu ukoll għajnuna finanzjarja biex 
nixprunaw it-trasformazzjoni lejn operat iktar sostenibbli u 
diġitali. Dan filwaqt li l-intrapriżi li esperjenzaw telf qawwi qed 
nassistuhom bl-iskema ReStart.
Bi skemi differenti qed ngħinu lin-negozji jkomplu jiddeversifikaw, 
u nkomplu nagħtu għajnuna għall-istart-ups.
43
4.9.4 Riforma fis-sistema ta’ maħfra ta’ mgħax u penalitajiet
Dak li rnexxielna niksbu fl-oqsma soċjali, edukattivi u mediċi 
f’pajjiżna jista’ jitħares biss jekk kulħadd jagħti sehmu fil-ħlas 
tat-taxxa.  Għaldaqstant, inħossu li għandna nibagħtu sinjal 
ċar u sod illi, filwaqt li ser ngħinu lil min ġenwinament jiltaqa’ 
ma’ problemi ekonomiċi u fiskali, daqstant ieħor m’aħniex ser 
nittolleraw tlajjar mhux ġustifikat fil-ħlas tat-taxxa.
Għaldaqstant, nixtieq navża li s-sistema ta’ maħfra ta’ mgħax 
fuq bilanċi tat-taxxa ser tiġi kkunsidrata biss fit-termini stretti 
tal-proviso għar-regolament 2 tal-Avviż Legali 361 tal-2013 
(SL 372.26). Għaldaqstant mhux ser tkun in-norma li kulħadd 
jibbenefika minn maħfra ta’ mgħax.
B’effett mill-1 ta’ Ġunju 2022, ir-rata ta’ mgħax fuq bilanċi tat-
taxxa tad-dħul u tal-VAT ser tkun ta’ 7.2% fis-sena.
Il-Gvern jemmen illi għandu jsir dak kollu li hemm bżonn sabiex 
inħarsu l-moralità fiskali f’pajjiżna.
4.9.5 L-infrastruttura industrijali
Iż-żoni industrijali huma ta’ prijorità għal pajjiżna u ser nara 
li jiġu investiti xejn inqas minn €470 miljun biex dawn jiġu 
mmodernizzati. Dan l-investiment mill-INDIS ser joħloq spazji 
industrijali ġodda ukoll mingħajr ma tintuża art ODZ. Investiment 
ġdid lokali kif ukoll dak li ġej minn barra għandu bżonn dan 
l-investiment biex fl-aħħar mill-aħħar ikollna impjiegi aħjar għall-
ħaddiema.
44
Il-Life Sciences Park; Kordin Business Incubation Centre (KBIC); 
Ħal Far, Bulebel, Marsa, Kordin, San Ġwann u Ħal Luqa ser 
ikunu fost il-postijiet li ser jaraw parti minn dan l-investiment 
sostanzjali. 
Qed ngħinu wkoll il-kumpaniji tal-manutenzjoni tal-ajruplani fi 
bżonnijiet infrastrutturali tagħhom kif ukoll parkeġġ fiż-żona 
ta’ Park 4 tal-ajruport f’Ħal Farruġ, u b’hekk ikun iktar faċli 
għall-impjegati u l-klijenti ta’ dawn il-kumpaniji li jmorru f’dawn 
il-faċilitajiet.
4.9.6 Infrastruttura tat-toroq
Dan il-Gvern ser ikompli jtejjeb l-infrastruttura tal-gżejjer Maltin 
u Għawdxin sabiex pajjiżna jkun jista’ jkompli jsostni l-iżvilupp 
ekonomiku.
Għaldaqstant, il-Gvern ser ikompli jinvesti fil-programm ta’ toroq, 
kemm urbani kif ukoll rurali. Mill-2019 sal-lum diġà saru aktar 
minn 709 toroq residenzjali u rurali.
Ser ikunu qed jitkomplew ix-xogħlijiet li qed isiru fuq it-toroq 
arterjali li huma wkoll parti mit-Ten-T network. B’hekk sal-aħħar 
tas-sena jkunu tlestew numru ta’ proġetti, bħas-Central Link 
b’investiment ta’ madwar €55 miljun.
Hu ppjanat li matul is-sena li ġejja jitkomplew ix-xogħlijiet fuq 
il-mini ta’ Ħal Kirkop u l-Airport Intersection Project (KTAIP) u 
l-Bypass tal-Imrieħel fost proġetti oħra infrastrutturali.  Dawn il-
proġetti qed jiġu kumplimentati bit-tisbiħ tal-madwar, permezz 
ta’ tħawwil ta’ siġar maturi u pjanti oħra.  Fil-fatt, madwar dawn 
45
il-proġetti infrastrutturali, tħawlu aktar minn 32,000 siġra u aktar 
minn 20,000 arbuxelli.
F’dak li għandu x’jaqsam ma’ proġetti ta’ bini ta’ toroq arterjali 
u residenzjali f’Għawdex, tlestew madwar 34,000 metru kwadru 
ta’ toroq ġodda, sa Settembru 2021. Fl-2022, ser jitkomplew ix-
xogħlijiet fuq numru ta’ toroq arterjali u residenzjali.  Ser jibda 
wkoll ir-restawr tal-fdalijiet tal-akwadotti li jinsabu fil-konfini 
tar-Rabat. B’kollaborazzjoni sħiħa mal-Kunsilli Lokali, ser issir 
ir-riġenerazzjoni tal-pjazza ewlenija tal-Munxar u Ta’ Sannat.
4.9.7 Infrastruttura Marittima
Ser ikun qed isir investiment biex titjieb l-infrastruttura bħal 
tal-Port il-Kbir, biex b’hekk tkun użata kull rokna tal-port u 
jkunu jistgħu jsorġu vapuri, kemm tal-merkanzija kif ukoll dawk 
tat-turisti.  Dan kollu ser ikun qed issir fl-isfond tal-pjan tar-
riġenerazzjoni tal-Port il-Kbir li ġie varat matul din is-sena.
4.9.8 Żona Ekonomika Esklussiva
Fl-aħħar xhur pajjiżna beda jilleġiżla fuq kunċett ġdid biex jikseb 
il-potenzjal sħiħ tal-ibħra tiegħu. Bl-introduzzjoni taż-Żona 
Ekonomika Esklussiva ser nibdew nesploraw opportunitajiet fuq 
il-baħar bħall-enerġija rinnovabbli fost oħrajn.
4.10 Fondi Ewropej
Il-Gvern kiseb l-akbar allokazzjoni ta' Fondi Ewropej għal Malta 
u Għawdex fil-programm il-Ġdid ta’ Fondi Ewropej 2021-2027. 
L-allokazzjoni taqbeż sew €2 biljun, bl-ammont ta' fondi jlaħħaq 
is-somma ta' €2.27 biljun. 
46
Malta ser tibbenefika wkoll kważi €320 miljun ta' finanzjament 
mill-UE mill-Faċilità ta' Rkupru u Reżiljenza. F’Lulju 2021, 
Malta ssottomettiet il-pjan ta’ kif ser jintefqu dawn il-fondi 
lill-Kummissjoni Ewropea. Il-Pjan ta’ Rkupru u Reżiljenza ta’ 
Malta jippreżenta taħlita ta’ riformi strutturali u investimenti li 
għandhom l-għan li jrawmu l-irkupru mill-pandemija tal-Covid-19, 
kif ukoll jaċċelleraw t-transizzjonijiet lejn ekonomija u soċjetà 
iktar diġitali u ħadra.
4.11 Pjan strateġiku għas-settur tas-servizzi finanzjarji
ta’ Malta
F’Jannar ta’ din is-sena, il-Gvern waqqaf il-MFSAC (il-Kunsill 
Konsultattiv għas-Servizzi Finanzjarji ta’ Malta) li wieħed mill-
għanijiet ewlenin hu li jħejji Pjan Strateġiku fit-tul għall-Industrija. 
L-istrateġija nnifisha tħaddan tliet elementi. L-ewwel  fosthom  li 
tipproteġi l-industrija mill-irwiefen  u maltempati  kurrenti. It-tieni 
li tikkonsolida u ssaħħaħ l-istrutturi u s-sistemi l-iżjed importanti. 
It-tielet li tħeġġeġ  l-industrija  tattira aktar operaturi ġodda  u 
industriji innovattivi,  filwaqt li toffri  lill-Maltin  servizzi innovattivi 
iżda sikuri lokalment.
L-inizjattivi fundamentali sabiex titwettaq din l-istrateġija 
jinkludu s-simplifikazzjoni tal- Proċessi Regolatorji u l-Arkitettura 
Istituzzjonali, il-binja fil-fond tal-Infrastruttura  Nazzjonali għal 
Ħlas ta’ Pagamenti, il-Konsolidazzjoni tal-Immaniġġjar tal-
Identità, it-twaqqif ta’ kumitat li Jirriforma l-Liġi  għas-Servizzi 
Finanzjarji, l-Immodernizzar tal-Istruttura tat-Taxxi f’Malta, u 
l-Inkoraġġiment  tat-Talenti  fis-Servizzi Finanzjarji. Dawn kollha 
47
qed jiġu implimentati bl-intenzjoni li jħallu impressjoni pożittiva, 
effiċjenti u kredibbli fuq dak li se jużahom.
4.12 Identity Malta
Ġie implimentat it-titjib fil-pjattaforma elettronika tas-single 
permit u qed isir xogħol fuq l-estensjoni tal-pjattaforma 
elettronika għal ċittadini ta' nazzjonalità terza u dawk Ewropej. 
Issa jmiss li l-Aġenzija tkompli tinvesti biex tkun tista’ toffri aktar 
servizzi onlajn. 
Għas-sena 2022, qed isir xogħol mit-Taqsima tar-Riċerki, biex 
permezz ta’ investiment f’sistema ġdida elettronika, nutara ser 
ikunu jistgħu jissottomettu n-noti b’mod diġitali, bl-użu tal-firma 
elettronika kwalifikata. 
Identity Malta ser tkompli tipprovdi u ssaħħaħ is-servizz tal-eID 
bil-għan li tippromwovi aktar l-istrateġija għat-trasformazzjoni 
diġitali filwaqt li tnaqqas l-użu tal-karta.
4.13 Investiment f’niċeċ ġodda
Ser ninvestu €0.5 miljun biex, flimkien mal-istituzzjonijiet 
edukattivi Maltin, jitħejja taħriġ għal studenti terzjarji għal 
ċertifikazzjonijiet rikonoxxuti mill-industrija f’teknoloġija 
emerġenti.
Hemm ħafna opportunitajiet għaż-żgħażagħ tagħna f’niċeċ 
ekonomiċi ġodda bħall-iżvilupp tal-logħob diġitali, videogames 
u esports u hawnhekk ser isir investiment fl-edukazzjoni, 
48
promozzjoni u inċentivi u ftuħ ta’ inkubatur biex nattiraw din 
l-industrija.
4.14 Tnedija ta' Seed Fund
B’kollaborazzjoni mal-Malta Enterprise u l-Università ta’ Malta, ser 
jitnieda Seed Fund bil-għan li nħeġġu riċerkaturi u imprendituri 
b’ideat innovattivi u sostenibbli sabiex jiksbu l-appoġġ finanzjarju 
biex jiżviluppaw dawn l-ideat.
4.15 Start-Up Residence Permit
Permezz tal-proposta għal mekkaniżmu ta' Start-Up Residence 
Permit, Malta tista' tattira iktar start-ups u intraprendituri. 
Apparti l-iskemi li diġa' toffri l-Malta Enterprise, tinħass il-ħtieġa 
li jitwaqqaf punt ta' referenza li jkun jista' jifhem aħjar il-ħtiġiet 
ta' dawn l-intraprendituri, u tiġi offruta l-iStart-up Visa.  B'din 
il-visa, il-pakkett li Malta toffri jkun wieħed iktar attraenti u 
toffri flessibilita sabiex dawn l-istart-ups ikunu jistgħu jissetiljaw 
f'pajjiżna b'mod li jħalli frott, kemm għall-attivita' kummerċjali 
tagħhom kif ukoll għall-pajjiżna.
Il-Malta Enterprise se tkun qed taħdem mal-Malta Residency 
Agency biex jitwaqqaf il-programm neċessarju għal dawk li ġejjin 
minn barra l-Unjoni Ewropea, u li qed ifittxu bażi li toffrilhom 
pakkett tajjeb ta' għotjiet, benefiċċji u opportunitajiet.  Persuni li 
jikkwalifikaw għas-sett ta' kundizzjonijiet / kriterji, ikunu jistgħu 
japplikaw għal dan il-permess u jirrilokaw f'pajjiżna biex jagħtu 
kontribut fl-ekonomija Maltija.
49
4.16 Estensjoni tal-MDB SME Tailored Facility sabiex
tinkludi proġetti ħodor u sostenibbli
Sabiex inkomplu ninċentivaw l-investiment mis-settur privat 
fi proġetti ħodor li jixpurnaw ekonomija aktar sostenibbli ser 
inkunu qegħdin nestendu l-eliġibbiltà tal-SME Tailored Facility 
maħruġa mill-Bank Malti għall-Iżvilupp sabiex din tibda tinkludi 
wkoll self għal proġetti sostenibbli u ambjentali mis-settur privat 
innifsu.
Din il-miżura ser tkun qed tindirizza partikolarment lin-negozji 
żgħar u medji li jridu jiddiversifikaw l-operat u n-negozju 
tagħhom bi proġetti ħodor u ekoloġiċi. Dan għaliex permezz 
ta’ din il-miżura dawn in-negozji ser ikunu jistgħu jibbenefikaw 
minn self b’rati attraenti sa massimu ta’ €5 miljun. B’din il-miżura 
ser inkunu qed naġevolaw b’mod tanġibbli l-investiment dirett 
mis-settur privat fi proġetti li jixprunaw tkabbir ekonomiku 
sostenibbli u fuq kollox il-ħolqien ta’ Green jobs għall-ħaddiema 
Għawdxin u Maltin.
4.17 Twaqqif tal-Blue Med Hub
Il-Malta Enterprise ser tkun qed twaqqaf il-Blue Med Hub b’diversi 
esperti f’ dan il-qasam biex jattira startups u intrapriżi żgħar u 
medji, lokali u barranin. Il-Hub ser ikun qed jikkollabora ma’ 
entitajiet mill-Afrika u Lvant Nofsani biex jiftaħ l-opportunitajiet 
ta’ investiment f’dan is-settur.
4.18 Konċessjoni għat-trasferiment ta’ negozji tal-familja
Bħalma għamilna fl-aħħar snin, irridu nkomplu nassistu lin-negozji 
tal-familja biex ikunu jistgħu jimxu ’l quddiem u nassistuhom fl-
50
ippjanar aħjar tan-negozju tal-familja. Għal dan il-għan ser inkunu 
qed nerġgħu nestendu l-konċessjoni fuq it-tnaqqis fit-taxxa 
tal-boll minn 5% għal 1.5% meta negozji tal-familja jiġu trasferiti 
intervivos lill-ulied u ġenerazzjonijiet iżgħar.
4.19 L-Intrapriżi soċjali
Għax nemmnu fil-kontribut li l-intrapriżi soċjali jipprovdu 
lill-ekonomija Maltija ninsabu fl-aħħar stadju sabiex nieħdu 
leġiżlazzjoni li ser tkun qed issaħħaħ lil dan is-settur illi jaħdem 
tant favur it-titjib fil-kwalità tal-ħajja, l-inklużjoni soċjali, is-
sostenibbilità u l-protezzjoni tal-ambjent.
4.20 Ninvestu fit-Turiżmu
B'dispjaċir kont tara postijiet, bħall-Belt Valletta, matul il-
pandemija mingħajr turisti u fejn darba kien hemm il-ħajja, kien 
hemm il-kwiet. Kienet sena iebsa għal dawk kollha li jaħdmu f’dan 
il-qasam iżda li matulha raw appoġġ sħiħ min-naħa tal-Gvern 
b’nefqa ta’ kważi €800 miljun f’għajnuna lis-settur ta’ turiżmu.
Sur President, kburi li bis-saħħa ta’ din l-għajnuna, il-kollass li 
kienu qed jgħidulna li ser jiġri u li ħafna kienu qed ibassru, ma 
seħħx u minflok għandna ristoranti mimlija, lukandi li raw Sajf 
tajjeb u s-settur tat-turiżmu bil-mod il-mod qiegħed jirpilja. 
Il-futur ta’ dan il-qasam jorbot ma’ kemm pajjiżna jibqa’ jibrilla 
fil-qasam tal-Covid-19 u jkun destinazzjoni sigura għat-turisti.
 
51
Rotot ġodda tibqa’ l-aktar parti importanti biex jerġa’ jirpilja 
t-turiżmu. Fl-aħħar xhur komplew għaddejjin negozjati biex il-
linji tal-ajru jerġgħu jkunu mħajra jiftħu u jżidu r-rotot tagħhom.
Rajna l-linja nazzjonali tal-ajru l-Air Malta tikkonsolida r-rotot 
tagħha u żżid l-ajruplani operattivi f’rotot li jagħmlu l-aktar sens 
filwaqt li għadhom għaddejjin id-diskussjonijiet mal-Kummissjoni 
Ewropea fuq il-futur tal-kumpanija.
4.20.1 Konnettività f’Għawdex
Biex inkomplu ntejbu il-konnettività bejn il-gżejjer Maltin u 
Għawdxin, ser jiġu mmodernizzati l-faċilitajiet tal-heliport fix-
Xewkija.
Dan ser jikkumplimenta ħafna titjib fil-konnettività ta’ Għawdex 
ma’ Malta u lil hinn, kemm dik fiżika, bir-raba’ vapur li qed 
jopera fil-fliegu u bl-operat ta’ fast ferry service, kif ukoll dik 
tal-konnettività diġitali bit-tieni fibre optic cable li tlesta bejn 
Malta u Għawdex.
 
4.20.2 Żvilupp tal-Prodott Turistiku u Riġenerazzjoni ta’
Żoni Turistiċi
Apparti li naħdmu sabiex nistimulaw id-domanda turistika 
rridu naħdmu wkoll biex inkomplu nsaħħu l-offerta tagħna billi 
ninvestu fil-prodott turistiku. Aktar ma jkollna prodott b’saħħtu, 
attraenti u innovattiv aktar inkunu nistgħu nikkompetu b’suċċess 
u nattiraw ritorn ekonomiku aktar b’saħħtu.
 
F’dan il-kuntest, għadna kif waqqafna Aġenzija ġdida għar-
Riġenerazzjoni taż-Żoni Turistiċi.  Din l-entità ser tkun iffukata 
52
fuq l-ippjanar u l-implimentazzjoni ta’ proġetti maġġuri ta’ 
riġenerazzjoni taż-żoni turistiċi kostali u kif ukoll l-immaniġġjar 
ta’ dawn iż-żoni.
L-Aġenzija għar-Riġenerazzjoni taż-Żoni Turistiċi, ser tkun qed 
taħdem fuq numru ta’ proġetti fosthom il-Pjan Ħolistiku ta’ 
Riġenerazzjoni għaż-Żona tat-Tramuntana ta’ Malta li tinkludi San 
Pawl il-Baħar, Buġibba, il-Qawra u x-Xemxija. Proġett bħal dan 
jixraqlu studju u konsultazzjonijiet. Għaldaqstant ġie nnominat 
kumitat b'esperjenzi wiesgħa u b'involviment tal-lokal biex 
jiġu determinati l-istudji li huma meħtieġa qabel jiġu elenkati 
l-proposti b'rabta mal-pjan ta' riġenerazzjoni għal Buġibba. 
4.21 L-Industrija tal-Films
Tul il-bidu tal-pandemija sal-lum, pajjiżna rnexxielu jattira 28 
produzzjoni internazzjonali li ġġeneraw fl-ekonomija ta’ pajjiżna 
'l fuq minn €91 miljun, u komplejna noħolqu aktar impjiegi.  Din 
is-sena se tkun sena rekord għall-industrija tal-films f’pajjiżna.
Fis-sena 2022, se nkomplu naħdmu fuq il-masterplan tal-
Malta Film Studios, fejn se jibda x-xogħol fuq il-bini tal-ewwel 
soundstage f’pajjiżna.  L-għan ewlieni huwa li noħolqu karrieri 
b’industrija sostenibbli.  Fis-sena 2022, pajjiżna se jkompli 
jattira films kbar li se jkomplu jimmarkaw il-pożizzjoni ta’ Malta 
globalment.
B’rikonoxximent għall-industrija lokali tal-films u t-televiżjoni, 
f’Jannar li ġej se nkunu qed norganizzaw għall-ewwel darba 
l-Malta Film Awards.  Se nkunu qed nippremjaw it-talent u 
53
l-kisbiet ta’ dawk kollha li huma parti mill-industrija tal-films u 
t-televiżjoni f'Malta.
Bl-investiment li qed jagħmel il-Gvern f'din l-industrija, irridu 
naraw li jkun hemm industrija ta’ livell għoli li tkattar karrieri 
tajbin.
4.22 Tbassir tal-andament tal-ekonomija
Sur President,
Permezz ta’ dan il-pakkett ta’ miżuri li għadni kif ħabbart, 
pajjiżna mistenni jirkupra b’rata mgħaġġla mill-impatt negattiv 
tal-pandemija hekk kif qed qed nipprevedu tkabbir reali ta’ 6.5% 
u 8.6% f’termini nominali għas-sena d-dieħla.  Fis-snin 2023 u 
2024, it-tkabbir reali mistenni li jkun 4.7% u 4.5%, rispettivament.
It-tkabbir ekonomiku previst għas-sena d-dieħla mistenni jkun 
xprunat minn domanda domestika, speċjalment mill-konsum 
privat li mistenni jikber b’4.0%. L-investiment kapitali tal-Gvern 
flimkien ma’ proġetti kbar kapitali mis-settur privat ser isostnu 
ż-żieda fl-investiment li b’kollox mistenni jogħla bi 8.8%. Hekk 
kif id-domanda internazzjonali qed tissaħħaħ, l-esportazzjoni 
wkoll mistennija tikkontribwixxi għat-tkabbir, b’żieda ta’ 6.6%, 
xprunata mill-irkupru fis-settur turistiku, kif ukoll is-sostenn tat-
tkabbir fis-setturi diġitali, is-servizzi kummerċjali, kif ukoll tisħiħ 
fil-manifattura.
B’dan it-tkabbir previst, ifisser li s-sena d-dieħla qed nistennew 
li jkollna żieda ta’ 2.2% fl-impjiegi filwaqt li l-livell tal-qgħad 
mistenni jibqa’ relattivament baxx b’rata ta’ 4.0%. Dawn iċ-ċifri 
54
huma konsistenti ma’ żieda fil-valur tal-produttività tal-ħaddiema 
li hija essenzjali biex issostni kemm żidiet fil-pagi tal-ħaddiema 
imma wkoll biex tixpruna l-investiment privat fl-ekonomija 
Maltija.
It-tkabbir ekonomiku mistenni jkun sostnut fis-snin ta’ wara hekk 
kif it-tkabbir reali mistenni jkun ta’ 4.7% u 4.5% fl-2023 u fl-2024, 
rispettivament.
55
5. Malta Li Tieħu Pjaċir Tgħix Fiha
Dan huwa Baġit li ma jibżax jiddiskuti l-isfidi reali ta’ dan il-pajjiż. 
Wara l-bżonn ta’ xogħol tajjeb u pagi tajbin, l-aktar sfida li l-poplu 
jridna nindirizzaw hija l-ambjent u sostenibbilità fil-kostruzzjoni. 
Id-densità u ċ-ċokon tagħna jillimitaw l-ispazji ta’ rikreazzjoni 
u allura dak li hemm għandna naraw li jkun issalvagwardjat u 
msebbaħ. L-impenn tagħna għal ambjent aħjar imur lil hinn mill-
istqarrijiet bil-fomm. Bil-fatti qed inpoġġu l-flus neċessarji biex 
nixprunaw l-ambjent ’il quddiem. Qegħdin inżidu l-allokazzjoni 
ambjentali u dan minkejja l-impatt finanzjarju li ġabet magħha 
l-pandemija. Qed nagħmlu investimenti sostanzjali, biex 
naffaċċjaw l-isfidi tat-tibdil fil-klima u l-ekonomija l-ħadra, 
l-immaniġġjar tas-siti ambjentali u t-tħaddir fl-urban, fl-
immaniġġjar tal-iskart, u l-ippjanar u l-kostruzzjoni sostenibbli. 
5.1 Żvilupp Sostenibbli
Fil-qasam tal-kostruzzjoni, daqskemm huwa importanti għall-
industrija l-volum, huwa importanti għall-oħrajn is-sbuħija tal-
bini, l-impatt fuq il-madwar, il-mod etiku u responsabbli li wieħed 
għandu jibni u l-iżvilupp tal-komunità.
L-industrija taqbel ma’ liċenzjar tal-kuntratturi tal-bini. Naħseb 
li dan huwa pass importanti, jekk ikun serju u ma jibżax jinforza, 
u nemmen li din il-liċenzja għandha jkollha id iebsa fuq min 
jabbuża. L-abbuż ma jfissirx biss il-mod ta’ kif tibni, imma kif 
tirrispetta l-madwar u l-ġirien u fuq kollox il-ħaddiema li jaħdmu 
fuq is-sit.
56
Din il-liċenzja tista’ tkun ċertifikat ta’ kwalità għal min jaħdem 
tajjeb u lesti nikkunsidraw inċentivi għalihom. Għandna ħafna 
persuni li jaħdmu fil-kostruzzjoni li huma professjonali, li jridu 
ambjent sostenibbli u jifhmu l-bżonn li l-industrija ttejjeb ir-
reputazzjoni tagħha.
L-infurzar tar-regoli f’dan il-qasam huwa importanti ħafna u 
nemmen li f’dawn l-aħħar snin ma sarx biżżejjed infurzar f’dan 
il-qasam. Din hija sfida li tmur lil hinn minn Gvern jew ieħor għax 
daqskemm hemm nuqqasijiet fuq din il-parti tal-kamra, hemm 
nuqqasijiet fin-naħa l-oħra fosthom ir-Rationalisation Plan tat-
2006.
Nemmen li għandna bżonn nirriformaw dan is-settur għad-dinja 
moderna fejn wieħed jirriġenera propjetajiet diżabitati u jibni bi 
sbuħija, b’karatteristiċi tipiċi Maltin u b’kemm jista’ jkun bi ħdura 
u b’enerġija rinnovvabli.
Propju fuq dawn il-linji, ser inkun qed inħabbar numru ta’ inċentivi 
marbuta ma’ dan il-ħsieb.
5.1.1 Ħelsien tat-taxxa fuq bejgħ u xiri ta’ propjetà vakanti
jew f’UCA jew bi stil tradizzjonali
Għal propjetajiet li ilhom mibnija għal aktar minn għoxrin sena 
u huma vakanti għal aktar minn seba’ snin, għal propjetajiet li 
huma f’UCA u għal dawk il-propjetajiet ġodda li jinbnew bi stil u 
arkitettura tipika u tradizzjonali Maltija, ser inkunu qed inneħħu 
t-taxxa tal-Capital Gains u t-taxxa tal-boll b’mod komplut fuq 
l-ewwel €750,000 tal-prezz tal-propjetà. Irridu naraw propjetajiet 
bil-galleriji u faċċati sbieħ u b’wirt Malti, il-bieb tipiku Malti u rridu 
57
naraw riġenerazzjoni ta’ dawk il-propjetajiet antiki u mitluqa. 
Din il-miżura tgħodd ukoll għal min bħalissa għandu l-konvenju 
u għadu ma għalaqx il-kuntratt.
Barra minn hekk, first time-buyers ta’ dawn il-propjetajiet li 
għadni kif semmejt f’Malta ser jirċievu grant ta’ €15,000.
 
5.1.2 Inċentivi għal koppji Għawdxin
First-time buyers li jixtru dawn it-tip ta’ propjetajiet ġewwa 
Għawdex ser jirċievu grant bil-valur doppju jiġifieri €30,000. Din 
il-miżura hija importanti biex inħeġġu iżjed żgħażagħ u koppji 
Għawdxin jibnu l-futur tagħhom f’Għawdex.
Dawn iż-żewġ miżuri ser jidħlu fis-seħħ mill-għada tal-Baġit għal 
perjodu ta’ 3 snin biex nagħtu spazju għal progress gradwali.
5.1.3 Għotja fuq il-valur tal-VAT imħallas
Minn għada 12 ta’ Ottubru, għal dawk li ser jixtru jew li diġà 
għandhom dawn it-tip ta’ propjetajiet ser tingħata ukoll għotja 
fuq il-valur tal-VAT imħallas sa massimu ta’ €54,000 għal fuq 
l-ewwel €300,000 fi spejjeż ta’ restawr u irfinar għax nifhmu li 
r-riġenerazzjoni ta’ dawn it-tip ta’ propjetajiet tiswa iżjed mill-
medja u l-Gvern kommess li jgħin. Din tgħodd ukoll għal min 
diġa` xtara propjeta’ u għaddej bir-restawr.
Sabiex dawn il-miżuri ma jkollhomx element spekulatorju u 
verament jitgawdew mill-familji ser naraw li jiġu introddoti numru 
ta’ regoli fosthom li l-propjetà ma tistax tiġi diviża.
58
Ser inkunu qed nestendu għal sena oħra l-iskemi ta’ tnaqqis fit-
taxxa tal-boll għall-first-time buyers, second time buyers u x-xiri 
ta’ propjetà f’Għawdex filwaqt li miżuri li kienu eżistenti sabiex 
jittaffa l-impatt tal-pandemija fuq dan is-settur ser jintemmu 
hekk kif kien stipulat jiġifieri f’Ġunju ta’ 2022.
5.1.4 Żieda fl-Investiment fl-Awtorità għall-Bini u
Kostruzzjoni
L-Awtorità għall-Bini u l-Kostruzzjoni li twaqqfet din is-sena ser 
ikollha taħt umbrella waħda l-entitajiet Governattivi relatati mal-
industrija tal-Bini u l-Kostruzzjoni: l-Uffiċċju għar-Regolament 
tal-Bini, il-Bord tal-Bennejja u l-Bord għar-Regolament tal-Bini.
Permezz ta’ din l-Awtorità rridu nassiguraw li f’pajjiżna, l-attività 
kollha relatata mal-kostruzzjoni ssir skont standards rigorużi u 
li l-binjiet tagħna jkunu ta’ livell tajjeb.
Is-sena d-dieħla ser tkun sena li ser tara l-pubblikazzjoni tal-
abbozz ta’ dak imsejjaħ ‘Document F’ li Perit juża biex iħejji 
l-pjanta tal-Building Envelope u li abbażi tiegħu inġinier iħejji 
l-pjanti tal-Building Services għall-istess imkien. Dan ser iwassal 
biex ladarba jkun konkluż u approvat, il-bini tagħna jibda jaħli 
anqas enerġija.
Il-Gvern jibqa’ impenjat li tul l-2022 ikollna l-ewwel Kodiċi tal-
Bini fir-rigward ta’ xogħlijiet ta’ twaqqigħ, skavar u bini li ser 
jinkorpora fih attenzjoni partikolari fejn jirrigwarda Drittijiet ta’ 
Terzi. Mhux biss, iżda biex ikun assigurat li tali Kodiċi jibda jaħdem 
kif għandu jkun, l-Awtorità ser tmexxi ’l quddiem leġiżlazzjoni li 
permezz tagħha ser ikollna l-persuna tal-Construction Project 
59
Manager fuq lant tax-xogħol li jkun jista’ jassigura li dak stipulat 
jitwettaq bl-aktar mod professjonali kif għandu jkun.
5.1.5 Ippjanar intelliġenti għal ambjent urban xieraq
L-Awtorità tal-Ippjanar ser tintroduċi politika dwar l-estetika 
flimkien ma’ miżuri li jħeġġu żvilupp aktar komprensiv, uniformi 
u li jirrispetta aħjar l-ambjent urban ta’ pajjiżna.
 
Barra minn hekk, l-Awtorità tal-Ippjanar applikat għal fondi 
Ewropej sabiex tniedi Built Heritage Restoration Scheme, li 
permezz tagħha ser inkunu nistgħu nagħtu ħajja ġdida lill-binjiet 
storiċi.
5.1.6 Afforestazzjoni
Ftit tal-ġimgħat ilu numru ta’ periti ressqu proposta interessanti 
mibnija fuq xogħol li qed isir mill-Gvern dwar afforestazzjoni 
tal-Park tal-Inwadar li jestendi min-naħa tax-Xgħajra saż-Żonqor 
u bbażat fuq Management Plan għal Park tal-Inwadar sas-sena 
2027.
 
Din hija żona li fiha hemm art agrikola, art privata u partijiet oħra 
fejn jistgħu jiġu esplorati l-possibbiltajiet kollha biex jintlaħaq 
l-għan ta’ afforestazzjoni f’dan il-Park. 
Aħna kommessi li nattwaw il-proposta sabiex nirrijabilitaw meded 
ta’ art f’dan il-Park filwaqt li jsir it-tħawwil ta’ eluf ta’ għexieren 
ta' siġar ġodda addattati għat-tipoloġija tal-inħawi. L-għan ta’ 
dan il-proġett huwa li mhux biss tingħata dehra estetika differenti 
fid-dehra ta’ Malta kif tidher fuq il-mappa imma ser iwassal ukoll 
60
biex nagħmlu dan il-Park Nazzjonali, park b`masġar li jkun akbar 
minn dak tal-Buskett u li jkun jista’ jitgawda minn kulħadd u jservi 
wkoll bħala attrazzjoni turistika. 
Dan il-proġett ser jinħadem fuq medda ta’ 5 snin b’investiment 
ta’ €20 miljun li jaċċerta wkoll s-sostenibbilità tiegħu b’mod 
partikolari fl-immaniġġjar tal-ilma u anke l-ħarsien tal-
bijodiversità tal-Inwadar. Ser naħdmu mal-imsieħba kollha ħalli 
anke huma jkunu jistgħu jagħtu kontribut u jkunu parteċipi fis-
suċċess ta’ dan il-proġett. Dan jinkludi bdiewa, raħħala u persuni 
oħra li jużaw regolarment dan il-park.
5.2 L-istrateġija għal Żvilupp Ekonomiku Newtrali għall-
Karbonju
Biex nassiguraw progress kostanti skont kif tipprovdi l-Low 
Carbon Development Strategy, se nwaqqfu Bord ta’ Monitoraġġ 
li ser jissorvelja l-implimentazzjoni tal-istrateġija u jirrapporta 
dwar l-andament b’mod regolari.
5.2.1 Spazji ħodor f’żoni urbani, ġonna u parks
Fix-xhur li għaddew ħabbarna u bdejna nimplimentaw proġetti 
ta’ tħaddir urban; inizjattiva sabiex fiċ-ċentri urbani tagħna 
noħolqu, b’mod kreattiv, spazji miftuħa, siguri u mħaddra. Il-
proġetti li ser ikunu qed inwettqu f’Ħaż-Żabbar, f’Ħal Qormi, fil-
Ħamrun  u fil-Mosta qed isiru b’investiment kapitali mill-Gvern u 
b’finanzjament mill-Fond Soċjali u ta' Żvilupp Nazzjonali (NDSF). 
Ser inkunu  qed nagħmlu ukoll provvediment sabiex, ladarba 
jitlestew, dawn il-proġetti jibqgħu jinżammu fi stat tajjeb ta’ 
manutenzjoni.
61
Se naraw li l-Ġnien ta’ San Anton, fi żmien qasir, jiġi msebbaħ 
kif jixraqlu.
Ser inkomplu għaddejjin bi proġetti tal-ġonna vertikali (green 
walls), ġonna fuq soqfa (green roofs) bħal dak li qed isir fuq 
il-Liċeo San Ġorġ Preca u tisbiħ ta’ ġonna bħal Ġnien Romeo 
Romano, Ġnien Spencer u Ġnien Belveder.
Tkompliet ukoll il-ħidma dwar l-proġett tat-tisqif tat-Triq 
Reġjonali f’Santa Venera li għaliha hemm bżonn investiment ta’ 
għexieren ta’ miljuni ta’ ewro. Diġa` għamilna numru ta’ studji, 
fosthom dawk ġeotekniċi u issa l-Gvern qed jesplora kif dan 
il-proġett jista’ jsir potenzjalment f’public-private partnership.
 
Bl-istess mod il-Gvern ser ikompli bl-istudji tiegħu biex jesplora 
l-pedonizzazzjoni permanenti f'forma ta’ ġnien matul it-Triq 
Sant’Anna fil-Furjana.
Ser nibdew, fost l-oħrajn, ir-restawr tal-Ġonna f’diversi lokalitajiet 
u restawr ta’ diversi pjazez u spazji miftuħa fil-qalba tal-lokalità. 
Qed naħdmu wkoll fuq spazji akbar bħalma huma l-Park tal-
Familja f’Bengħajsa u r-riġenerazzjoni tal-Park tal-Familja 
f’Marsaskala, Ġnien Kottoner u l-Park ta’ San Klement f’Ħaż-
Żabbar.
 
Matul is-sena 2022, il-Gvern ser ikompli  jirrijabilita l-widien, biex 
jiġu mneħħija speċi invażivi, jiġu rrestawrati il-ħitan u jitħawlu 
s-siġar indiġeni.
62
Se jitnieda wkoll proġett pilota biex joħloq ġonna komunitarji 
f’lokalitajiet differenti, bil-għan li r-residenti jkunu jistgħu jkabbru 
ħxejjex, frott u fjuri.
 
Ser tintensifika l-ħidma biex ikunu kompluti diversi fażijiet mill-
proġett tal-Park Nazzjonali ġewwa Ta’ Qali. Sa tmiem din is-
sena, għandhom ikunu kompluti l-fażijiet tal-Concert Area and 
Formal Garden kif ukoll l-Adventure Park.  Matul is-sena li ġejja 
hu ppjanat li jsiru l-fażijiet li jinkludu l-carpark kif ukoll is-cycling 
u l-jogging track. Dan hu l-akbar spazju miftuħ li qed jingħata 
biex jitgawda mill-pubbliku, fejn l-ispazju miftuħ ser jikber b’aktar 
minn 60 grawnd tal-futbol, ser jitħawlu aktar minn 60,000 
siġar maturi ġodda, kif ukoll ser ikun hemm aktar minn 86,000 
metri kwadri ta’ landscaping. Ser ikun qed jibda x-xogħol fuq 
Drainage and Potable Water Treatment Plant li jammonta għal 
madwar €4 miljun biex jissupplixxi l-ilma għall-park sabiex dan 
ikun sostenibbli.
Il-Gvern qed jippjana wkoll li l-grawnd tas-Schreiber f’Pace 
Grasso jinbidel fi spazju miftuħ għall-komunità, fejn spazju ta’ 
12,000 metru kwadru ser jinbidel fi spazju edukattiv fejn ser 
jitħawlu aktar minn 165 siġra, 2,500 arbuxell u 1,500 pjanta 
ornamentali.
5.2.2 Tnedija ta' proġett biex ngħinu kumpaniji Maltin
jinvestu fi proġetti ambjentali sostenibbli
Sur President, aħna rridu li bħalma qed jiġri barra minn xtutna, 
aktar investituri privati jkunu jistgħu jagħżlu jallokaw il-kapital 
tagħhom lejn kumpaniji Maltin li qed jinvestu fi proġetti 
63
ambjentalment sostenibbli, li jsaħħu l-progress soċjali u 
l-governanza fin-negozju.
 
Għal dan il-għan, fil-ġimgħat li ġejjin, ser inniedu proġett 
sabiex ngħinu lill-kumpaniji Maltin jevalwaw l-impatt ambjentali 
jew soċjali ta’ dawn il-proġetti. Din l-informazzjoni ser tkun 
aċċessibbli b’mod pubbliku sabiex investituri privati jkunu jistgħu 
jinvestu direttament f’ishma jew bonds ta’ dawn il-kumpaniji li 
jilħqu il-kriterji ambjentali, soċjali u ta’ corporate governance.
Apparti milli jinċentiva l-investiment privat f’dawn l-intrapriżi 
Maltin, dan il-proġett ser iħeġġeġ aktar kumpaniji Maltin 
jintegraw il-kriterji ta’ ESG bħala parti mill-investimenti tagħhom. 
Proċess indispensabbli sabiex pajjiżna jilħaq l-ambizzjoni ta’ 
ekonomija ħielsa mill-karbonju sal-2050.
5.2.3 Investiment għall-intrapriżi sostenibbli
Magħquda ma’ dan, ser nibdew il-proċess biex entitajiet pubbliċi 
u privati jkunu jistgħu jinvestu fi proġetti ħodor u ambjentali bil-
għan li jinħoloq surplus fil-krediti tal-Karbonju li jistgħu mbagħad 
b’mod voluntarju jinxtraw minn entitajiet pubbliċi jew privati oħra 
bil-għan li jilħqu l-miri tal-karbonju tagħhom.
5.2.4 Ir-restawr, il-konservazzjoni u l-monitoraġġ tas-siti
protetti
Bi sħubija bejn l-Awtorità għall-Ambjent u r-Riżorsi u Ambjent 
Malta, ser inkomplu bit-twettiq tal-Management Plans tas-
Siti Natura 2000 fejn ser inkomplu nwettqu interventi ta’ 
konservazzjoni tal-abitat naturali. Dawn jinkludu fost oħrajn it-
tħawwil ta’ siġar u arbuxelli indiġeni, il-bini ta’ ħitan tas-sejjieħ, 
64
ir-restawr ta’ bjar u ġwiebi eżistenti, l-installazzjoni ta’ sistemi ta’ 
irrigazzjoni u anke l-implimentazzjoni ta’ sistemi ta’ sorveljanza 
u tat-tifi tan-nar.
 
Ser ikun hemm intensifikazzjoni ta' interventi ta’ din ix-xorta 
fuq diversi siti, fosthom dawk fejn ix-xogħol inbeda diġà bħal 
Kemmuna, il-Magħluq ta’ Marsaskala, iż-żona tal-Victoria Lines 
u l-Għadira s-Safra.
5.2.5 Proġett ta’ restawr tal-ħitan tas-sejjieħ f’Għawdex
Għaddejja preżentament l-implimentazzjoni ta’ proġett ta’ 
restawr jew bini mill-ġdid ta’ ħitan tas-sejjieħ madwar Għawdex 
kollu b’fondi Ewropej li jlaħħqu ’l fuq minn €10 miljun, sabiex 
f’numru ta’ lokalitajiet Għawdxin jitranġaw ’l fuq minn 30 
kilometru ta’ ħitan tas-sejjieħ li maż-żmien iġġarrfu u li fil-preżent 
jinsabu fi stat dilapidat.
5.3 Sostenibbilita’
It-tħaddir tal-pajjiż jorbot mal-prinċipji tas-sostenibbilità u 
l-bidliet li rridu nagħmlu biex l-impatt tagħna fuq l-ambjent jiġi 
mminimizzat u eventwalment pajjiżna jiġi newtrali mill-karbonju. 
Dan kollu jagħmel sens mhux mil-lat morali biss iżda anke 
ekonomikament.
5.3.1 Skemi għall-użu tal-enerġija nadifa
Il-Gvern jibqa’ kommess li jibqa’ jinvesti fis-settur tal-enerġija 
biex joffri liċ-ċittadini servizz effiċjenti u affordabbli. Sabiex 
nassiguraw stabbilità, nindirizzaw it-tibdil fil-klima u nkomplu 
65
ntejbu l-kwalità tal-arja, ser inkomplu ninvestu f’enerġija 
diversifikata, effiċjenti, u rinovabbli.
Matul din is-sena, il-Gvern kompla jimplimenta skemi u miżuri 
li jwasslu għall-produzzjoni u użu aktar effiċjenti tal-enerġija, 
inkluż enerġija rinnovabbli bħal pannelli, solar water heaters u 
heat pumps.
Għas-sena d-dieħla wkoll ser inkomplu ngħinu b’aktar skemi 
għall-investimenti f’pannelli fotovoltajiċi flimkien ma’ batteriji 
għall-ħażna tal-enerġija. Ser tingħata wkoll l-għotja fuq restawr 
ta’ bjar domestiċi u fuq ix-xiri ta’ solar water heaters u heat pump 
water heaters. L-iskemi tar-restawr ta’ bjar fi djar residenzjali, 
l-iskema ta’ tibdil u xiri ta’ reverse osmosis, ukoll se jiġu estiżi.
 
Is-sena dieħla ser inkomplu noffru house visits b’xejn biex familji 
l-aktar vulnerabbli jiġu ggwidati kif jużaw id-dawl u t-tibdil fil-
home appliances tagħhom għal dawk aktar effiċjenti. Dan huwa 
abbinat ma’ kampanja informattiva dwar teknoloġiji effiċjenti 
għall-użu fid-djar, b’aktar informazzjoni ta’ x’qed joffri dan il-
Gvern.
 
5.3.2 Skemi għall-għaqdiet volontarji u sportivi biex
jinvestu f'enerġija effiċjenti
Kif wegħedna fil-Manifest Elettorali, għinna bosta 
organizzazzjonijiet sportivi u għaqdiet volontarji sabiex jinvestu 
f’enerġija alternattiva sabiex inaqqsu l-konsum tal-enerġija. Sal-
2021 kien hemm 61 organizzazzjonijiet li bbenefikaw minn din 
l-iskema. It-tielet sejħa ħarġet ftit tal-ġimgħat ilu. Għas-sena 
66
d-dieħla ser nerġgħu noħorġu l-iskemi għall-għaqdiet volontarji 
u sportivi biex jinvestu f’enerġija effiċjenti.
5.3.3 Il-proġett tax-shore-to-ship
Irridu nkomplu ninvestu fi proġetti li jagħtu lill-poplu arja iktar 
nadifa, għalhekk jissokta l-proġett tax-shore-to-ship fil-Port 
il-Kbir, filwaqt li issa ser ikunu ppubblikati wkoll is-sejħiet għall-
offerti b’rabta mal-proġett shore-to-ship fil-Port Ħieles.
5.4 Tnedija ta' żewġ proġetti relatati ma' batteriji għall-
ħażna tal-enerġija rinnovabbli
Wara s-suċċess tal-proġett pilota ta’ batteriji għall-ħażna tal-
enerġija rinnovabbli fiċ-Ċentru edukattiv l-Għajn, l-Aġenzija 
għall-Enerġija u l-ilma ser tniedi żewġ proġetti oħra f’binjiet 
pubbliċi sabiex tiġi esebita l-applikazzjoni ta’ din it-teknoloġija 
f’Malta.
 
5.5 Fond biex binjiet tal-Gvern jiġu mgħammra b'sistemi
ta' pannelli solari
Nemmnu li l-Gvern għandu jkun ta’ eżempju għall-qalba lejn 
l-enerġija rinnovabli. Għalhekk ser nallokaw fondi biex fejn 
huwa teknikament possibbli, il-binjiet tal-Gvern jiġu mgħammra 
b’sistemi ta’ pannelli solari, biex b’hekk parti sostanzjali tal-
konsum tal-Gvern tkun ipprovduta minn sorsi rinnovabbli.
 
5.6 Installazzjoni ta' dawl ġdid u effiċjenti fit-toroq tal-
Belt Valletta
Mill-iżgħar sal-akbar proġett, irridu li l-ġonna u l-ispazji miftuħa 
67
jkunu awtosuffiċenti fl-immaniġġjar tal-ilma u bl-installazzjoni 
ta’ dawl minn enerġija rinnovabbli. 
Matul l-2022, ser issir l-installazzjoni ta’ dawl ġdid u effiċjenti 
fit-toroq tal-Belt Valletta, inkluż fuq binjiet ta’ interess u faċċati 
ta’ knejjes. Matul it-tieni fażi, il-proġett ser ikun qed jara disinn 
u installazzjoni ġdida ta’ dwal mar-ring road tal-Belt u żoni 
pedonali. 
5.7 Skema ta' Żvilupp Sostenibbli fil-komunitajiet
permezz tal-Kunsilli Lokali
Biex insaħħu l-kunċett ta’ żvilupp Sostenibbli fil-komunitajiet 
tagħna, ser inkunu qed nallokkaw fondi biex Kunsilli Lokali 
jwettqu proġetti f’dan il-qasam. Dan ser isir permezz ta’ 
‘Designing Sustainable Localities Competition’ fejn ser ikunu 
jistgħu jitressqu proposti b’għanijiet tanġibbli li jilħqu l-miri tal-
iżvilupp sostenibbli fuq livell lokali u jindirizzaw it-tibdil fil-klima. 
Sabiex nirrikonoxxu l-ħidma ta’ min qed ikun katalist fit-tibdil tal-
klima, l-iżvilupp tal-ekonomija l-ħadra u ċirkolari u l-prosperità, 
se nvaraw is-Sustainable Development Awards. 
5.8 Tqassim ta' starter-kit bi prodotti sostenibbli għat-
trabi
Sabiex anke l-ġenituri jkunu parteċipi, ser inkunu qed inqassmu 
starter-kit bi prodotti sostenibbli għat-trabi lill-ġenituri li jkollhom 
wild ġdid.
68
6. Malta Moderna
6.1 Trasport Pubbliku b'xejn għal kulħadd
Sur President, dan il-Gvern dejjem ipprovda miżuri li jaħsbu għal 
soluzzjonijiet prattiċi sabiex problemi perannali jiġu indirizzati. 
Wasal iż-żmien li nagħmlu l-pass li jmiss fil-qasam tat-trasport 
ġewwa pajjiżna sabiex nibdew nindirizzaw il-konġestjoni tat-
traffiku. Wara d-diżastru li għamel ħaddieħor, konna aħna li bħala 
Gvern daħħalna l-bon sens ta’ kif jitħaddem it-trasport pubbliku 
f’pajjiżna. Issa wasalna biex nagħmlu l-qabża li jmiss.
 
Sur President, jien dejjem tgħallimt li jekk ser nagħmel xi ħaġa, 
nagħmilha sew mill-ewwel.
 
Bi pjaċir inħabbar li dan il-Gvern jinsab f’pożizzjoni li mill-ewwel 
ta’ Ottubru tas-sena d-dieħla, jibda jipprovdi s-servizz tat-
Trasport Pubbliku b’xejn lil kull Malti u Għawdxi u nies residenti 
f’Malta u Għawdex.
Sur President, b’hekk inkunu t-tieni pajjiż fl-Ewropa fejn it-
trasport pubbliku huwa b’xejn.
 
Dan ifisser li mal-miżuri l-oħra li diġà ħabbart, dak il-ħaddiem li 
ta’ kuljum jagħmel użu mit-trasport pubbliku, ser niffrankawlu 
’l fuq minn €300.
Barra minn hekk, wara li l-Gvern ippubblika l-istudji ta’ kumpanija 
internazzjonali dwar it-trasport tal-massa, issa trid tkompli 
l-konsultazzjoni.
69
6.2 Trasport bil-baħar
Wara s-suċċess li nkiseb permezz tal-fast ferry bejn Malta u 
Għawdex, il-Gvern ser ikompli bil-ħidma tiegħu biex iżid in-numru 
ta’ mollijiet biex b’hekk ikunu jistgħu jinħolqu rotot alternattivi u 
b’hekk titnaqqas id-dipendenza fuq il-vetturi privati. Għalhekk 
ser jitlesta il-bini tal-mollijiet f’Tas-Sliema u Bormla, bini mill-ġdid 
tal-mollijiet u promenade ġdid bejn il-Birgu u l-Kalkara u bini 
mill-ġdid tal-breakwater ta’ Buġibba.
6.3 Tiżdied l-għotja finanzjarja biex ninċentivaw ix-xiri ta’
vetturi li jniġġżu anqas
L-għotja finanzjarja biex ninċentivaw ix-xiri ta’ vetturi ġodda 
li jaħdmu bl-elettriku jew inkella Plug-In Hybrids ser tiżdied bi 
€3,000 minn l-għada tal-baġit. Minn €8,000 għal xiri ta’ karozzi 
elettriċi jew plug-in hybrids din sa titla’ għal €11,000, u titla’ sa 
€12,000 f’każ li se tiġi użata l-iskema tal-iskrappjar tal-vetturi 
wkoll. 
6.4 Tiżdied l-għotja finanzjarja fuq skrappjar ta’ vetturi li
jħammġu f’Għawdex
L-għotja finanzjarja tal-iskema ta skrappjar ta’ vetturi li jħammġu 
se tiżdied b’€1,000 biex issa din se titla’ għal €2,000.
6.5 Estiżi l-iskemi l-oħra favur vetturi li jniġġżu anqas
Ser nestendu għal sena oħra, dawk il-miżuri marbutin ma’ xiri ta’ 
vetturi elettriċi li jinkludu ħelsien mit-taxxa ta’ reġistrazzjoni u 
eżenzjoni mill-ħlas tal-liċenzja annwali tat-triq għal perjodu ta’ 
70
5 snin mid-data tal-ewwel reġistrazzjoni, għal vetturi elettriċi u 
vetturi elettriċi plug-in.
Mill-ewwel tas-sena tal-2023, il-capping tal-vetturi plug-in 
hybrids ser titla’ minn 30 kilometru awtonomija fuq il-batterija 
għal 50 kilometru.
Ir-rata speċjali applikabbli għal djar residenzjali biex individwi 
li għandhom vettura li taħdem bl-elettriku u matul il-lejl ikunu 
jridu jiċċarġjaw il-batterija ukoll, ser tibqa’ fis-seħħ.
L-iskemi fejn qed tingħata għotja ekwivalenti għal rifużjoni sħiħa 
tal-VAT fuq roti u roti elettroniċi, ser terġa’ tiġi estiża. L-istess 
jgħodd għall-iskema li tinċentiva x-xiri ta’ muturi, scooters, 
pedelecs u roti assistiti b’mutur tal-elettriku u l-għotja għal min 
jaqleb il-vettura tiegħu biex taħdem bil-gass minflok bil-petrol.
L-iskema għall-vetturi aċċessibbli b’wheelchair li jintużaw għall-
ġarr ta’ passiġġieri bil-kiri jew b’kumpens ser tiġġedded ukoll.
6.6 Skema għall-vetturi li jiġu installati l-pannelli
fotovoltajiċi
Ser inniedu skema ġdida fejn vetturi bħal minibuses, coaches u 
trakkijiet li fuqhom jiġu installati l-pannelli fotovoltajiċi, jingħataw 
għotja sa massimu ta’ €900.
71
6.7 Għotji għal min inaqqas l-emissjonijiet
Ser inkun qed inniedi skema biex inħajru operaturi ta’ minibuses 
u coaches kif ukoll trakkijiet biex inaqqsu l-emissjoni tad-
duħħan mill-vetturi tagħhom permezz ta’ installazzjoni ta’ filtri 
tal-partikuli tad-diżil (DPF) u ta’ sistemi ta’ tnaqqis katalitiku 
selettiv (SCR).
  
6.8 Nassistu l-intrapriżi biex ibiddlu vetturi li jaħdmu bil-
fjuwil għal vetturi elettriċi ġodda
It-tranżizzjoni għal industrija iktar sostenibbli tirrikjedi 
investiment f’soluzzjonijiet ta’ mobilità u distribuzzjoni bi trasport 
nadif. Għalhekk, il-Malta Enterprise se tniedi skema maħsuba biex 
tassisti intrapriżi jibdlu vetturi li jaħdmu bil-fjuwil għal vetturi li 
jaħdmu b’ mod elettriku u soluzzjonijiet oħra. L-iskema ser tkun 
qed tkopri parti mid-differenza fl-ispiża ta’ bejn vetturi li jaħdmu 
bil-fjuwil u vetturi li jaħdmu b’mod elettriku.
 
L-intrapriżi ser ikunu qed jibbenefikaw minn din l-iskema meta 
jibdlu vetturi eżistenti għal vetturi elettriċi ġodda.
 
6.9 Charging Points
L-għan ta’ dan il-Gvern huwa li mhux biss ninċentivaw imma wkoll 
naġevolaw il-qalba għal vetturi li ma jniġġżux madwar Malta u 
Għawdex. Dan nistgħu nagħmluh billi ninvestu f’infrastruttura ta’ 
charging points aktar b’saħħitha.  Fit-tliet snin li ġejjin ser inkunu 
qed ninstallaw madwar 1,200 charging point fil-pajjiż kollu. Qed 
nagħmlu dan għaliex huwa kruċjali li nkomplu naħdmu biex nilħqu 
l-miri tagħna ta’ dikarbonizzazzjoni.
72
6.10 Diġitalizzazzjoni fir-Reġistrar ta’ Vetturi u Vapuri
Il-Gvern ser ikun qed jinvesti biex jibdel is-sistema tar-
reġistrazzjoni tal-vetturi fejn ta’ kull sena jiġu rreġistrati medja 
ta’ 800 vettura fix-xahar.  Ser tkun qed tinbidel ukoll is-sistema 
tal-Vessel Tracking System għal waħda aktar moderna, li ser 
tkun qed taqdi il-ħtiġijiet kemm ta’ Transport Malta, responsabbli 
mis-sigurtà fil-portijiet, kif ukoll tal-Armata.  Barra minn hekk, 
ser inkunu qed nagħmlu investiment diġitali, biex jimmodernizza 
r-reġistru tal-vapuri, biex b’hekk Malta tkompli ssaħħaħ postha 
fil-qasam marittimu.
6.11 L-Immaniġġjar tar-Riżorsi
6.11.1 L-iskart
Fil-qasam tal-immaniġġjar tal-iskart, ser inkomplu bil-ħidma 
tagħna fuq il-kullana ta’ proġetti multimiljunarji li flimkien jagħmlu 
l-EcoHive li huwa l-akbar investiment li qatt sar fl-immaniġġjar 
tal-iskart ġewwa pajjiżna. Minkejja li l-infrastruttura preżenti hija 
limitata meta mqabbla ma’ fejn irridu naslu fis-snin li ġejjin, diġà 
qed naraw titjib konsiderevoli fir-rati tar-riċiklaġġ, bis-sena 2021 
tkun l-aħjar waħda fl-aħħar 19-il sena.
 
L-impjant tal-Waste to Energy li huwa parti minn din il-kullana 
ta’ proġett b’investiment ta’ madwar €200 miljun se jkun qed 
jassorbi l-ikbar investiment iżda qed inżidu wkoll allokazzjoni 
kapitali oħra biex insaħħu u ntejbu l-infrastruttura li għandha 
l-kumpanija; dan kollu bħala parti minn proċess ta’ ppjanar serju 
u fit-tul.
73
Sadanittant, bi sħubija mal-Kunsilli Lokali, ser nibdew nintroduċu 
smart bins b’aċċess ikkontrollat u b’sorveljanza kontinwa sabiex 
entitajiet kummerċjali jkunu jistgħu jisseparaw l-iskart f’kull ħin 
tal-ġurnata.
Hekk kif fiċ-Ċentri għall-Iskart Goff ser tiġi introdotta l-faċilità ta’ 
“Reuse Centres” li ser tippermetti l-użu mill-ġdid ta’ oġġetti bħal 
ġugarelli, ċeramika, kotba u għamara, issa ser nibdew naħsbu 
wkoll dwar il-possibbiltà li f’pajjiżna jitwaqqaf “Repair Centre.” 
Dan huwa post fejn ċertu tagħmir ikun jista’ jissewwa u jerġa’ 
jintuża minflok jintbagħat għar-riċiklaġġ. Fuq dan iċ-Ċentru se 
jsir studju tal-fattibilità. Minbarra li jipprovdi għat-tiswijiet, Ċentru 
bħal dan jista’ joffri wkoll l-opportunità għat-tpartit ta’ oġġetti 
wżati u anke għat-trasformazzjoni ta’ oġġetti għal użu alternattiv, 
kif magħruf aħjar bħala repurposing/refashioning.
6.11.2 L-Enerġija
Il-Gvern huwa konxju li d-domanda għall-elettriku ġo pajjiżna 
qiegħda dejjem tiżdied, kemm minħabba t-tkabbir ekonomiku kif 
ukoll minħabba d-domanda ġdida li qed nistennew li tiżviluppa 
permezz tal-elettrifikazzjoni tat-transport u anke x-shore-to-ship.
 
Għalhekk kif ħabbarna aktar kmieni din is-sena, bdejn naħdmu 
sabiex jiġi installat it-tieni cable interconnector ma’ Sqallija. 
Filwaqt li bħalissa għaddejjin studji sabiex tiġi identifikata l-aktar 
rotta adekwata għal dan il-cable, matul l-2022 dawn l-istudji ser 
jintensifikaw għal diversi surveys dettaljati bħalma huma dawk 
marittimi, ġeofiżiċi, ġeotekniċi, u ambjentali.
74
Qed nippjanaw għall-għada: bl-avvanzi fit-teknoloġija, l-iżvilupp 
tal-idroġenu jista’ jkun wieħed minn diversi sorsi ta’ enerġija 
nadifa. Wara li assigurajna d-deroga, matul l-2022 ser ikunu qed 
isiru studji dwar il-fattibilità teknika u finanzjarja ta’ trasmissjoni 
tal-idroġenu b’użu tal-pipeline.
  
Barra minn hekk, biex intejbu l-kwalità tas-servizz, ser naċċeleraw 
pjan qawwi ta' investiment fin-network tad-Distribuzzjoni tal-
Enemalta.  Se ninvestu fil-livelli varji ta' vultaġġ u se inkomplu 
nżidu l-automation fin-network.  Nafu li f'network estensiv, hija 
naturali li nesperjenzaw xi ħsarat.  Minkejja dan, kommessi li 
nqassru kemm in-numru ta' drabi kif ukoll id-dewmien meta jkun 
hemm interruzzjonijiet, biex il-pubbliku jinqeda aħjar.
Fl-2009, Gvern Nazzjonalista ħoloq is-sistema ta’ kontijiet tad-
dawl u l-ilma li għadna nużaw sal-lum.  Dan minkejja li jibqa’ 
jipprova jgħid mod ieħor.  Minn dak iż-żmien ’l hawn l-ARMS 
baqgħet tħaddem l-istess sistema u nbidlu biss it-tariffi meta 
raħħasna l-kontijiet fl-2013.  Hemm ukoll ruling tar-Regolatur 
għas-Servizzi tal-Energija u l-Ilma li jikkonferma li l-kontijiet qed 
jinħadmu kif suppost u skont il-liġi.
Minkejja dan, konxji li hemm il-kritika għal din is-sistema.  Għax 
smajna dak li jixtiequ n-nies, ser inkunu qed  inħabbru sistema 
ġdida li hija ġusta għal kulħadd mingħajr ma timpatta b’mod 
negattiv lill-ebda klijent.  Għal dan il-għan ser inbiddlu wkoll il-
liġi biex inkunu nistgħu ndaħħlu din is-sistema l-ġdida.
75
Ma għaġġilniex bħalma għamel ħaddieħor bir-riskju li ħafna aktar 
konsumaturi jispiċċaw jintlaqtu ħażin minħabba xi deċiżjoni 
għaġġelija.
Permezz ta’ din is-sistema ġdida, il-konsumaturi ser ikunu qed 
iġemmgħu l-units orħos li ma jużawx biex imbagħad ikunu jistgħu 
jużawhom f’perjodi fejn ikollhom konsum ogħla. L-istrateġija ta’ 
dan il-Gvern hija li nippromwovu konsum bil-għaqal, skont il-
pjan nazzjonali għad-dekarbonizzazzjoni u l-mixja tagħna għall-
ħajja aktar sostenibbli. B’dak li ser inkunu qed nippreżentaw, 
il-konsumatur mhux ser isib ruħu b’xi kont sorpriża fl-aħħar 
tas-sena, mhux ser ikun hemm telf fil-Feed-In Tariff, u fuq kollox, 
ħadd mhu ser ikun qed jitlef mill-Eco-Reduction.
6.11.3 L-ilma
Ser tibda topera l-ewwel reverse osmosis iddisinjata mill-
Korporazzjoni għas-Servizzi tal-Ilma, ġewwa Ħondoq ir-Rummien 
f’Għawdex, b’investiment ta’ madwar €11-il miljun.
Ser inkomplu bil-proġett biex nestendu n-netwerk tan-New 
Water kif ukoll bit-tisħiħ fis-sistema tad-drenaġġ fit-Tramuntana 
u n-Nofsinhar ta’ Malta li ser jgħin biex nilqgħu għad-domanda u 
ntejbu l-ambjent marittimu permezz ta’ trattament tad-drenaġġ 
iktar reżiljenti.
It-tisħiħ tal-impjant għat-tisfija ta’ drenaġġ f’Sant Antnin waslu 
fl-aħħar stadji, u bdew isiru testijiet bi preparazzjoni għall-
ikkummissjonat tiegħu.
76
6.11.4 Ikel, Biedja u Sajd
Wara li din is-sena waqqafna Aġenzija responsabbli mill-ikel, ser 
inkunu qed niżviluppaw politika nazzjonali għal katina ta’ ikel iktar 
b’saħħitha bl-għan li negħlbu l-isfidi u noħolqu opportunitajiet 
fid-diversi oqsma li jmissu mal-produzzjoni tal-ikel. 
Sabiex ninċentivaw aktar raba’ jinħadem b’mod effettiv mill-
bdiewa u nżidu l-produzzjoni organika f’pajjiżna, ser inkunu qed 
nagħtu inċentivi lis-sidien tal-artijiet sabiex jidħlu f’arranġament 
ma’ bdiewa li jixtiequ jaħdmu l-art għall-produzzjoni organika.
Wara li din is-sena wettaqna r-riforma fil-Pitkalija, ser inkunu qed 
ninvestu fil-faċilitajiet meħtieġa biex inkunu nistgħu nbigħu l-frott 
u l-ħaxix tal-bdiewa tagħna b’mod li jkun ippakkjat u preżentat 
aħjar, skont standards tas-suq u biex jintgħaraf minn prodotti 
oħrajn. Ser nassistu wkoll lill-bdiewa biex itejbu l-kwalità tal-
prodotti tagħhom u jiksbu ċertifikazzjoni.
Sabiex niżguraw li ma jkunx hemm frodi fil-bejgħ tal-prodott 
agrikolu Malti, ser inkunu qed insaħħu l-kontroll fil-Malta Food 
Agency billi nistabbilixxu Unit ta’ infurzar.
Ser inkunu qed inwettqu proġetti li jtejbu l-infrastruttura ta’ 
pilastri li joffru s-servizzi tad-dawl u l-ilma ġewwa l-portijiet tas-
sajjieda, kif ukoll intejbu l-faċilitajiet tal-Landing Sites ġewwa 
Għawdex.
Sabiex nimmassimizzaw l-użu ta’ art agrikola għall-produzzjoni 
tal-ikel filwaqt li nilħqu l-miri tal-istrateġija Farm to Fork, ser 
inkunu qed inniedu inizjattiva għal carbon farming.  Permezz ta’ 
77
din l-inizjattiva ser nagħtu grants sa massimu ta’ €8,000 biex 
ninċentivaw bdiewa li għandhom raba’ agrikola li mhix tinħadem 
jew li bħalissa hija barra mill-produzzjoni jew taħt produzzjoni 
b’valur baxx sabiex jaqilbuha f'sistemi ta' Agroforestrija bbażata 
fuq siġar tal-frott. Aktar dettall jingħata meta tiġi varata l-iskema.
78
7. Malta B’Saħħitha
Sur President, minkejja l-isfidi li affaċċjajna waqt il-pandemija 
globali, il-Gvern baqa’ viżibilment kommess li jissalvagwardja 
s-saħħa u s-sigurta` tal-poplu Malti u Għawdxi kollu, permezz 
tal-akkwist f'waqtu ta’ vaċċini effettivi kontra l-Covid-19. Il-Gvern 
ser ikompli bil-ħidma tiegħu sabiex tingħata l-booster ta’ dan 
il-vaċċin, skont il-parir tal-Awtoritajiet tas-Saħħa. 
 
Għas-sena d-dieħla, il-proġett tal-bini l-ġdid tal-Outpatients kif 
ukoll ix-xogħol f’diversi Ċentri tas-Saħħa ser jibqgħu prijorità.
 
Ser ninvestu fl-estensjoni tal-proġett tal-bini ta’ bank tad-demm 
ġdid, flimkien ma’ ċentru speċjalizzat għall-kollezzjoni tad-
demm, ipproċessar u l-ħażna tat-tessuti u ċelloli staminali. 
Ser ninvestu wkoll fl-infrastruttura tad-Dipartiment tal-Inċidenti 
u l-Emerġenza u l-Medical Imaging Department kif ukoll fit-tielet 
Cardiac Catherisation Suite. Ser isir ukoll investiment f’MR Linac 
- liema tagħmir ser ikun qed joffri kura avvanzata f’dan il-ġeneru 
ta’ trattament kif ukoll kura fi żmien iqsar, għal ċerti tipi ta’ kanċer.
 
Is-sena d-dieħla f’Mater Dei, ser jinkrew faċilitajiet addizzjonali 
sabiex id-domanda dejjem tikber għal servizzi ta’ kura akuta u 
elettiva jiġu indirizzati bl-iktar mod effiċjenti u effettiv.
 
7.1 Saħħa Mentali
Il-Gvern ser ikompli jsegwi mill-qrib il-proġett tal-bini tal-Isptar 
il-ġdid tal-Kura Psikjatrika Akuta, viċin l-Isptar Mater Dei. Ser 
79
tkun qed tinkera faċilità għal sptar tal-psikjatrija akuta sakemm 
jitlesta l-isptar il-ġdid. 
 
B’koerenza għall-Istrateġija tas-Saħħa Mentali, il-Gvern hu 
impenjat li jqarreb is-servizzi relatati mal-kura mentali lejn il-
klijent.  Dan ser iseħħ permezz ta’ żieda fil-kapaċità tas-servizzi 
offruti mill-Isptar Monte Karmeli li mistennija tissarraf f’għadd 
ta’ inizjattivi li jwieżnu għejxien assistit fil-komunità. Sadanittant, 
ser ikompli għaddej l-immodernizzar tas-swali tal-Isptar Monte 
Karmeli.
7.2 Servizzi tas-Saħħa Addizzjonali
Ir-‘Remote Patient Monitoring’ - proġett pilota li kien introdott 
biex isir monitoraġġ regolari u kontinwu tal-livell taz-zokkor 
fit-tfal taħt is-sittax-il sena li jbatu mid-Dijabete Tip I - ser jibqa’ 
jkun sostnut u gradwalment estiż għaż-żgħażagħ ta’ bejn is-17 
u l-21 sena li jbatu mill-istess kundizzjoni.
Titjib fil-kwalità tal-ħajja ser jarawh ukoll dawk il-persuni adulti 
li twieldu b’nuqqas ta’ smigħ u li ser jibqgħu jingħataw żewġ 
hearing aids, meta klinikament indikat.
 
II-Gvern ser ikompli jikkollabora mal-Hospice Malta sabiex jibda 
jingħata servizz ta’ kura paljattiva miċ-Ċentru San Mikiel lil 
pazjenti li sfortunatament ikunu morda b’kanċer terminali.
7.3 Sport
Is-sena d-dieħla Sport Malta ser tkompli tinvesti f’aktar faċilitajiet 
sportivi fosthom fil-Kumpless tal-Marsa, il-pixxina ta’ daqs 
80
olimpiku f’Bormla u ser isir xogħol fuq il-pitch tal-waterpolo 
f’Marsaskala, il-Belt u Marsaxlokk. Ser isir ukoll grawnd tal-futbol 
ġdid għall-Imsida St. Joseph.
Għad-dilettanti tal-qdif, Sport Malta ser tinvesti wkoll f’rowing 
tank nazzjonali iżda wkoll biex ikun jista’ jsir it-taħriġ ta’ dan 
l-isport Nazzjonali.
Il-proġett tal-Outdoor Velodrome ser ikun inkorporat mal-fażijiet 
tal-proġett li għaddej f’Ta’ Qali.
Qed jitkompla b’pass imdaqqas, ix-xogħol fuq iċ-Ċentru Akwatiku 
u Sportiv. Permezz ta’ dan l-investiment, Għawdex u l-Għawdxin 
ser ikunu qed igawdu minn pixxina ta’ livell olimpiku kif ukoll 
padiljun sportiv ġdid fil-qalba tar-Rabat, Għawdex. Dan huwa 
l-ikbar investiment għall-qasam sportiv li qatt sar għal Għawdex. 
Fl-2023, Malta se tkun qed tospita l-Logħob tal-Pajjiżi ż-Żgħar 
fejn din is-sena diġà bdew jitqassmu madwar €7 milun f’fondi 
kemm mill-assoċjazzjonijiet sportivi kif ukoll lill-Kumitat Olimpiku 
Malti sabiex ikunu investiti u jinkisbu riżultati aħjar.
F’dawn l-aħħar jiem ġie varat il-pjan għal faċilità tal-motorsport 
b’investiment ta’ €20 miljun u b’kollaborazzjoni mal-Malta 
Motorsport Collaboration.
Ser naraw li l-Kumpless tal-Marsa jkompli jestendi l-faċilitajiet 
provduti sabiex jakkomoda ċentru tal-ġinnastika fejn l-atleti jkunu 
jistgħu jwettqu t-taħriġ tagħhom b’faċilitajiet adekwati u siguri. 
81
Dan il-proġett ser ikompli jibni fuq diversi inizjattivi u proġetti 
sabiex l-atleti lokali jkollhom faċilitajiet tal-ogħla livell.
 
7.4 Il-Kultura u l-Arti
L-oqsma tal-arti, kultura u divertiment huma parti essenzjali mit-
tessut soċjali u ekonomiku tal-pajjiż.  Il-Gvern ser ikompli jgħin 
u jinċentiva lill-artisti, lill-produtturi u promoturi ta’ attivitajiet 
artistiċi, kulturali u ta’ divertiment sabiex huma wkoll ikomplu 
jikkontribwixxu b’mod sħiħ lejn l-irkupru artistiku u ekonomiku 
tas-settur.  Għal dan il-għan, bi pjaċir inħabbar dawn il-miżuri:
1. Ir-rata ta’ taxxa tad-dħul għall-artisti ser tkun ta’ 7.5% u ser 
tkun tapplika mis-sena bażi ta’ 2022.
2. Għal fini ta’ taxxa tad-dħul tal-artisti, ser indaħħlu mekkaniżmu 
li jistabbilixxi d-dħul tal-artisti fuq medja ta’ 3 snin.
3. Qegħdin nivvutaw €1 miljun sabiex tinħoloq skema ta’ 
garanzija għall-attivitajiet artistiċi indipendenti bl-iskop 
li tgħin lill-produtturi u l-promoturi jiġbru spejjeż li ma 
jkunux jistgħu jiġu rkuprati minħabba r-restrizzjonijiet mhux 
mistennija li jistgħu jkunu neċessarji jekk jinbidlu ċ-ċirkostanzi. 
4. Ser inkomplu nsaħħu l-iskema ta’ għajnuna li tingħata għal 
seats li ma jkunux jistgħu jinbiegħu f’każ ta’ restrizzjonijiet 
ġodda fuq l-avvenimenti.  Għal dan il-għan, qegħdin nivvutaw 
€2 miljun.
5. Ser noħolqu skema ta’ għajnuna għal proġetti artistiċi 
indipendenti li ser titmexxa mill-Kunsill Malti għall-Arti.  Għal 
dan il-għan qegħdin nivvutaw €2 miljun.
82
7.5 Il-Qasam tax-Xandir
Fil-qasam tax-Xandir ser jitkompla l-investiment mill-PBS għal TV 
House moderna li tkun tista’ sservi aħjar l-istazzjonijiet tagħha. 
Fit-tieni fażi ser ikun hemm investiment għal palk tat-televiżjoni u 
fit-tielet fażi ser ikun hemm l-iżvilupp ta’ Malex House b’faċilitajiet 
ta’ produzzjoni biex tilqa’ fiha kamra tal-aħbarijiet ġdida flimkien 
ma’ studios tal-aħbarijiet.
83
8. Malta Ġusta
Matul din is-sena komplejna naħdmu biex niżguraw li 
Malta tikkonforma mar-rakkomandazzjonijiet imressqa mill-
Kummissjoni Venezja u Greco.
Wettaqna wkoll riformi li jindirizzaw ir-rakkomandazzjonijiet 
magħmula mill-MONEYVAL kif ukoll ħidma biex insaħħu 
l-istruttura tal-Ufiċċju għall-Irkupru tal-Assi b’miżuri li jipprovdu 
għall-irkupru tar-rikavat mill-kriminalità b’investiment ta’ ’l fuq 
minn €2.2 miljun.
8.1 FATF
Tfassal pjan ta’ ħidma sabiex l-awtoritajiet Maltin jindirizzaw 
il-pjan ta’ azzjoni mogħti mill-FATF u li qiegħed iservi ta’ linja 
gwida għall-ħidma tal-awtoritajiet investigattivi fil-pajjiż. Ix-
xogħol fuq it-twettiq ta’ dan il-pjan ta’ azzjoni miexi b’ritmu 
tajjeb.  Huwa mistenni li l-ħidma kollettiva li għaddejja, tagħti 
r-riżultati mixtieqa.
8.2 Ġustizzja
Ser inkomplu naħdmu sabiex l-Uffiċċju tal-Avukat Ġenerali 
jkompli jieħu aktar funzjonijiet ta’ prosekuzzjoni addizzjonali 
f’koordinament mal-Pulizija bil-għan li jiġi żviluppat servizz ta’ 
prosekuzzjoni speċjalizzat fl-Uffiċċju tal-Avukat Ġenerali, filwaqt 
li l-Pulizija tkun iktar iffukata fuq investigazzjoniiet tal-offiżi. 
B’hekk jiġi offrut servizz ta’ prosekuzzjoni ta’ kwalità aħjar u 
nnaqqsu d-dewmien fis-sistema ġudizzjarja kriminali.
 
84
Il-proċess tkompla wkoll ftit tal-ġranet ilu permezz tal-Avviż 
Legali dwar it-Trasferiment tal-Prosekuzzjonijiet li daħal fis-seħħ 
fl-1 ta’ Ottubru 2021. 
Fil-qasam tal-Ġudikatura ġiet estiża l-età tal-irtirar tal-imħallfin 
u l-maġistrati, kif ukoll, għamilna ħatriet ġodda fil-Bank tal-
Ġudikatura.
 
Fil-qasam tal-Proċedura Ċivili għaddejna liġi bl-għan li tnaqqas 
ix-xogħol pendenti quddiem il-Qorti tal-Appell billi tipprovdi 
għall-possibbiltà li l-qorti fi grad ta’ appell tagħti seduta biss 
f’dawk il-każijiet fejn tqis li dan huwa meħtieġ. Ħsibna sabiex 
jitnaqqas ix-xogħol pendenti billi jiżdiedu l-kompożizzjonijiet 
tal-Qrati tal-Appelli Ċivili (Superjuri) sabiex jitħaffef il-proċess 
dwar l-appelli u ċ-ċittadin jinqeda aħjar u fi żmien raġjonevoli.
8.3 Għajnuna Legali 
Ser inkomplu ninvestu fl-għajnuna legali sabiex noħolqu sistema 
diġitali fejn il-klijenti prospettivi eliġibbli għall-għajnuna legali 
jkunu jistgħu japplikaw onlajn, kif ukoll mis-service hubs ta’ 
servizz.gov li jinsabu fir-reġjuni u rħula madwar Malta.
8.4 Sigurtà
Is-sigurtà ser tibqa’ waħda mill-pilastri ewlenin ta’ dan il-Gvern. 
Mhux biss importanti li jkollna livell ta’ għejxien tajjeb, iżda 
s-soċjetà tagħna għandna tħossha sigura. 
85
8.5 Korpi Dixxiplinati
Matul din is-sena ġew issiġillati l-ewwel sett ta’ ftehim kollettivi 
għal Korpi Dixxiplinati b’investiment ta’ ’l fuq minn €15 miljun 
sabiex issa il-5,000 ħaddiem li jifforma l-Korpi Dixxiplinati 
għandhom kundizzjonijiet tax-xogħol aqwa u drittijiet ġodda.
Ma’ dan qed tiġi implimentata l-istrateġija tat-trasformazzjoni li 
biha qed isir investiment fl-infrastruttura, f’apparat speċjalizzat, 
vetturi ġodda u taħriġ tar-riżorsi umani.
8.6 Community Policing
Matul is-sena d-dieħla ser jiġi estiż is-servizz tal-Community 
Policing f’diversi lokalitajiet inkluż f’Ħaż-Żabbar, ix-Xgħajra, 
Marsaskala, San Ġwann, Ħaż-Żebbuġ, il-Gżira, l-Imsida, Tal-Pietà, 
il-Mosta, l-Imġarr, iż-Żurrieq, Ħal Safi u Ħal Kirkop.
8.7 Forzi Armati ta’ Malta
B’investiment ta’ madwar €50 miljun għaddej ix-xogħol fuq il-
lanċa l-ġdida li qed tinħadem biex tiżdied mal-iskwadra Marittima 
tal-Forzi Armati. Din il-lanċa ser tkun l-akbar tax-xorta tagħha 
f’pajjiżna u ser tissaħħaħ is-sorveljanza fl-ibħra Maltin u l-ħarsien 
tal-fruntieri.
8.8 Protezzjoni Ċivili
Il-Protezzjoni Ċivili ser tkompli tinvesti fit-tibdil tal-vetturi fejn ser 
ikomplu jiġu mixtrija trakkijiet ġodda, vannijiet apposta li jservu 
tajjeb għat-toroq dojoq ta’ pajjiżna, inġenji li bihom il-ħaddiema 
86
jilħqu aħjar il-bini għoli, fit-teknoloġija moderni u fuq kollox fl-
ilbies protettiv għall-uffiċjali tagħna.
Il-periklu qatt mhu ’l bogħod għal dawn in-nies tal-Korpi u dmirna 
hu li ntuhom l-aqwa għodda biex jaħdmu filwaqt li nestendi il-
gratitudni ta’ din il-Kamra lejn ix-xogħol siewi li jagħmlu.
8.9 Il-Faċilità Korrettiva ta’ Kordin
Matul din is-sena, l-Aġenzija għas-servizzi korrettivi kompliet 
issaħħaħ is-servizzi rijabilitattivi, bl-ingaġġ ukoll ta’ iżjed 
professjonijiet mis-settur mediku, psikjatriku u soċjali.
Fil-Faċilità Korrettiva ta’ Kordin tlestiet l-ewwel faċilità medika 
fejn fiha jiġu assistiti b’mod professjonali l-priġunieri mit-tobba u 
infermiera. Ser jibda jinbena l-ewwel ċentru rijabilitattiv tax-xorta 
tiegħu fil-konfini tal-faċilità għal madwar 140 persuna.
 
8.10 L-Aġenzija għas-Sapport tal-Vittmi
Matul is-sena li ġejja l-Aġenzija ser tkompli tiġi msaħħa u ser 
tkompli ttejjeb is-servizzi tagħha fl-oqsma tad-drittijiet lill-vittmi, 
billi tibqa’ tkun aċċessibbli bl-iżjed mod effiċjenti, filwaqt li żżid 
ukoll il-ħaddiema u professjonisti li jservu fiha.
 
8.11 Proġetti fil-Komunità
Fuq medda ta’ 3 snin, aktar minn €3 miljun f’fondi tal-LESA lill-
Kunsilli Lokali u l-Assoċjazzjoni tal-Kunsilli Lokali qed jintużaw 
sabiex jitwettqu proġetti fil-lokalitajiet Maltin u Għawdxin.
 
87
B’hekk il-Gvern qed jinvesti lura fil-lokalitajiet il-flus iġġenerati 
mill-kontravenzjonijiet sabiex isiru proġetti ta’ fejda fl-ibliet u 
l-irħula bil-għan li jitgawdew mill-familji, t-tfal, iż-żgħażagħ u 
l-anzjani tagħna.
8.12 Immigrazzjoni Irregolari
It-tnaqqis fin-numru ta’ wasliet fix-xhur li għaddew kienet riżultat 
tad-deċiżjonijiet li ħadna b’mod speċjali l-ħidma li segwiet wara 
li ġie ffirmat ftehim mal-Libja dwar l-immigrazzjoni irregolari 
s-sena l-oħra.
Il-piż tal-immigrazzjoni irregolari komplejna nindirizzawh 
permezz tar-ritorn ta’ rejected asylum seekers lejn il-pajjiż 
tal-oriġini tagħhom u permezz ta’ aktar rilokazzjonijiet ta’ 
immigranti lejn Stati Membri oħra tal-Unjoni Ewropea. Hekk kif 
tħabbar fil-Baġit tas-sena l-oħra, twaqqfet Returns Unit li hija 
ffukata speċifikament fuq ir-ritorn ta’ immigranti, kemm dak 
sfurzat u anke dak volontarju. Bdejna u ser inkomplu nsaħħu 
r-riżorsi umani tal-Pulizija tal-Immigrazzjoni u tal-Aġenzija għall-
Protezzjoni Internazzjonali.
 
Din l-istrateġija diġà qed tħalli l-frott u bejn Jannar u Settembru 
2021 kellna l-akbar ammont ta’ immigranti irregolari li ġew 
irritornati lejn il-pajjiż tal-oriġini tagħhom sa minn meta għolla 
rasu l-fenomenu tal-immigrazzjoni irregolari għall-ewwel darba 
20 sena ilu.
 
F’din il-ħidma wkoll irridu nħarsu l-interessi tal-komunitajiet 
tagħna. Naqqasna drastikament in-numru ta’ nies li jgħixu fiċ-
ċentru tal-immigranti tal-Marsa u ninsabu fi stadju avvanzat 
88
sabiex dan iċ-ċentru jingħalaq kompletament. Mhux talli hekk, 
talli rridu niġġeneraw din iż-żona u nagħmlu mezz li l-faċilitajiet 
u l-ispazju f’din iż-żona jibdew jintużaw mill-għaqdiet, it-tfal u 
ż-żgħażagħ. Dan qed nagħmluh mingħajr ma poġġejna piż ġdid 
fuq lokalitajiet oħra.
8.13 Affarijiet Barranin
Is-sena d-dieħla ser tkun sena importanti ferm għall-irwol ta’ 
Malta fin-Nazzjonijiet Magħquda, hekk kif minn Ġunju li ġej ikunu 
intensifikati t-tħejjijiet sabiex għal sentejn sħaħ, matul l-2023 
u l-2024, Malta jkollha siġġu mhux permanenti fil-Kunsill tas-
Sigurtà tan-Nazzjonijiet Magħquda.
F’dawn l-aħħar ġimgħat, intbagħtu uffiċjali Diplomatiċi sabiex 
b’mod gradwali jkunu jistgħu jwaqqfu għall-ewwel darba 
preżenza Diplomatika fil-Brażil u anke fl-Etjopja.
Investejna bis-sħiħ sabiex nagħtu assistenza umanitarja f’reġjuni 
milquta minn katastrofi jew kriżi. Għamilna dan kemm ma’ pajjiżi 
ferm imbiegħda minna bħall-Indja u r-Repubblika Dominikana, kif 
ukoll ma’ pajjiżi qrib tagħna bħal-Libja u t-Tuneżija. Dan l-impenn 
permezz tal-fond għall-Assistenza għall-Iżvilupp ser inkomplu 
nsostnuh anke matul is-snin li ġejjin.
Matul is-sena li ġejja Malta ser tkompli tkun vuċi importanti favur 
il-multilateraliżmu. Stat sovran żgħir bħal tagħna jeħtieġ ikompli 
jisħaq li kunflitti internazzjonali ma jissolvewx bl-inizjattivi ta’ 
pajjiż wieħed waħdu. Minflok nemmnu li wieħed għandu juża 
l-pjattaforma ta’ organizzazzjonijiet internazzjonali sabiex naslu 
għal kompromessi favur il-paċi.
89
8.14 Ħarsien u Drittijiet tal-Annimali
Biex inkomplu nuru l-impenn tal-Gvern favur il-ħarsien u drittijiet 
tal-annimali, is-sena d-dieħla ser inħejju strateġija nazzjonali 
għall-ħarsien u t-trattament xieraq tal-annimali.
Matul is-sena d-dieħla, se nibdew nesploraw il-possibbiltà li 
jinfetaħ rehoming centre modern għall-adozzjoni tal-annimali, 
inkluż annimali li jgħixu fit-toroq.
8.15 Ugwaljanza
Fil-qasam tal-ugwaljanza ser inkomplu l-ħidma biex pajjiżna 
jibqa’ fost l-aktar inklussivi fl-Ewropa, fejn se naraw inizjattivi bħal 
marka tal-ugwaljanza li tiċċertifika kumpaniji lokali, il-proġett 
Empowerment for Diversity u ser nespandu l-programm ‘Jiena 
Nappartjeni’. Ser inkunu qed nimplimentaw strateġija kontra 
razziżmu flimkien mal-imsieħba soċjali u l-midja.
90
9. Malta ta’ Għada
Sur President, 
Ħabbarna wieħed mill-akbar pakketti soċjali u ambjentali li qatt 
kellna f’pajjiżna iżda fl-istess waqt se nieħdu ħsieb li l-finanzi 
pubbliċi nużawhom b’mod għaqli u prudenti.
Dan ukoll fi sfond li din is-sena pajjiżna mistenni jirreġistra defiċit 
ta’ 11.1% tal-Prodott Domestiku Gross, kważi punt perċentwali 
anqas minn dak li kont bassart f’April li għadda. Filwaqt li d-dejn 
mistenni jiżdied għal 61.3% tal-Prodott Domestiku Gross, hekk 
kif komplejna nsostnu u nissalvagwardjaw lill-familji, l-impjiegi 
u n-negozji tagħna.
Għas-sena d-dieħla, hekk kif it-tkabbir ekonomiku mistenni 
jaċċellera, qed inbassru li d-defiċit jinżel għal 5.6% filwaqt li 
d-dejn jiżdied marġinalment għal 61.8% tal-Prodott Domestiku 
Gross.
Id-defiċit mistenni jkompli jinżel għas-snin ta’ wara biex b’hekk 
nilħqu t-2.9% tal-Prodott Domestiku Gross f’2024. Id-dejn bħala 
proporzjon tal-Prodott Domestiku Gross mistenni jkun ta’ 62.4% 
fl-istess sena.
Hawnhekk importanti li nagħmel premessa fuq dan it-tbassir. 
Kulħadd qed jara s-sitwazzjoni volatili li ġabet magħha 
l-pandemija. Il-prezzijiet tal-enerġija u b’mod aktar wiesgħa 
l-inflazzjoni inġenerali jistgħu jkunu l-isfidi tas-sena d-dieħla. 
Għalhekk it-tbassir tad-defiċit jista’ jiġi rivedut b’1.4% u jilħaq is-
91
7% ġaladarba l-Gvern ikun irid inaqqas l-impatt mil-lat finanzjarju 
fuq il-familji u n-negozji.
Fuq kollox, ser nibqgħu nżommu mar-realiżmu u l-għaqal li 
ggwidaw dan il-Gvern. Ma nibżgħux ngħidu li maħniex perfetti. 
Ma nibżgħux nitkellmu fuq l-isfidi, kbar u żgħar, li Malta taffaċċja. 
Għalhekk il-poplu jibqa’ jagħtina l-kredibilità u l-fiduċja.
Ma nibżgħux ngħiduhom għax dan il-Gvern għandu wkoll 
is-soluzzjonijiet għalihom. Kif ma bżajniex meta kien hemm 
previżjonijiet ta’ 55,000 persuna qiegħda, kif ma bżajniex meta 
intom għidtu li l-ekonomija ser tikkrolla, mhux ser nibżgħu biex 
inkunu tarka għall-ħaddiem u min iħaddem. Kif ma bżajniex 
hemm, mhux ser nibżgħu mill-isfidi li kull pajjiż qed jaffaċċja fl-
irkupru, fl-għoli tal-ħajja u t-trasport u l-inflazzjoni. Ma nibżgħux 
għax nafu li nistgħu negħlbuhom.
Dan hu Gvern li  għandu pjan ċar fuq kif se jkattar l-iżvilupp 
ekonomiku u x-xogħol ta’ kwalità. 
Dan hu Gvern li għandu r-rieda li jikkalibra ruħu fuq l-ambjent, 
is-sostenibbiltà u l-ekonomija l-ħadra, fejn nemnu li hemmhekk 
hemm il-futur ta’ pajjiżna, u fejn illum bgħatna messaġġ ċar bl-
ikbar pakkett favur l-ambjent u s-sostenibbiltà fl-istorja ta’ Malta. 
Dan hu Gvern li fuq kollox għandu viżjoni ċara ta’ fejn irid jasal. 
•	
Pajjiż li jgħolli l-livell tal-għejxien tiegħu,
•	
Pajjiż li jirrispetta l-ambjent, 
92
•	
Pajjiż li jwieżen il-ħaddiem u jara kif ser isaħħu, 
•	
Pajjiż li jieħu ħsieb il-pensjonant sena wara oħra, wara oħra, 
•	
Pajjiż li jgħin lid-dgħajjef jitla’ fuq saqajh, pajjiż soċjali, pajjiż li 
ma jarax id-dlam iżda jara tama u opportunità għal kulħadd.
 
Dan hu l-pjan tagħna għal dan il-pajjiż.  Din hija l-viżjoni tagħna 
għal Malta.
Għax Malta li rridu nħallu lil uliedna hija Malta li tħobb.
 
Malta li rridu nħallu lil uliedna hija Malta fejn is-sewwa jirrenja.
Malta li rridu nħallu lil uliedna hija Malta fejn il-beżlin, u mhux 
tal-pjaċiri, jirnexxu.
Malta li rridu nħallu lil uliedna hija Malta fejn mix-xejn, bl-iskola 
u bl-għaraq, tista’ ssir nies.
Malta li rridu nħallu lil uliedna hija Malta moderna u ambjentali.
Malta li rridu nħalli lil uliedna hija Malta li tirbaħ fuq in-negattività.
Malta li rridu nħallu lil uliedna hija Malta li tieħu ħsieb l-anzjani 
tagħha.
Din hija Malta li rrid nħalli lil uliedi. Din hija Malta li rridu nħallu 
lil uliedna.
93
Tabella A.1
Fond Konsolidat
Dħul minn Taxxi
3,952,998  
4,470,600  
5,134,325  
5,377,250  
5,707,700  
Dħul Ieħor
446,019  
538,779  
570,385  
579,306  
522,772  
Dħul Totali
4,399,017  
5,009,379  
5,704,710  
5,956,556  
6,230,472  
Nefqa Rikurrenti
4,650,277  
5,544,167  
5,329,471  
5,456,639  
5,668,734  
Nefqa Kapitali
1,037,149  
799,501  
930,897  
1,004,121  
845,245  
Bilanċ / (Żbilanċ) qabel l-Imgħax
(1,288,409) 
(1,334,289) 
(555,658) 
(504,204) 
(283,507) 
Ħlasijiet ta' Imgħax
181,205  
185,578  
181,417  
193,696  
208,393  
Bilanċ / (Żbilanċ) Rikurrenti
(432,465) 
(720,366) 
193,822  
306,221  
353,345  
Bilanċ / (Żbilanċ) fil-Fond Konsolidat
(1,469,614) 
(1,519,867) 
(737,075) 
(697,900) 
(491,900) 
Finanzjament
Ħlas lura dirett ta' Self
(461,583) 
(462,502) 
(469,567) 
(446,190) 
(490,123) 
Ħlas Lura Kmieni ta' MGRSB
(4,123) 
(4,500) 
(5,850) 
(4,750) 
(3,250) 
Kontribuzzjonijiet għas-Sinking Funds - Barranin
(50) 
(50) 
(50) 
(50) 
(49) 
Kontribuzzjonijiet għas-Sinking Funds Specjali MGS
(20,000) 
(30,000) 
(25,000) 
(25,000) 
(25,000) 
Akkwist ta' Equity
(36,980) 
(15,038) 
(5,038) 
(538) 
(538) 
EFSF / ESM Credit Line Facility
 -  
(4,500) 
 -  
 -  
 -  
Ħlas Lura ta' Self Mogħti mill-Gvern
915
2,226  
2,784  
2,784  
2,784  
Bejgħ ta' Ishma / Assi
889  
889  
889  
889  
889  
(520,932) 
(513,475) 
(501,832) 
(472,855) 
(515,287) 
Ħtieġa ta' Self
(1,990,546) 
(2,033,342) 
(1,238,907) 
(1,170,755) 
(1,007,187) 
Self Barrani
120,000  
300,000  
 -  
-      
-      
Bilanċ / (Żbilanċ) fil-Fond Konsolidat fl-1 ta' Jannar
(357,234) 
(797,993) 
(731,335) 
(770,242) 
(740,997) 
Self Lokali
1,429,787  
1,800,000  
1,200,000  
1,200,000  
1,100,000  
1,072,553  
1,002,007  
468,665  
429,758  
359,003  
Bilanċ / (Żbilanċ) fil-Fond Konsolidat fil-31 ta' Diċembru
(797,993) 
(731,335) 
(770,242) 
(740,997) 
(648,184) 
   Bilanċ / (Żbilanċ) fil-Fond Konsolidat
(1,469,614) 
(1,519,867) 
(737,075) 
(697,900) 
(491,900) 
201,684  
(25,133) 
(113,625) 
(9,100) 
(4,100) 
(1,267,930) 
(1,545,000) 
(850,700) 
(707,000) 
(496,000) 
13,054,927
13,964,140
15,162,724
16,140,339
17,125,205
-4.4%
   Prodott Domestiku Gross 
Attwali
Rivedut
Estimi
-2.9%
Bilanċ / (Żbilanċ)  tal-Gvern Estiż
bħala % tal-Prodott Domestiku Gross
-9.7%
-11.1%
-5.6%
€ '000
€ '000
€ '000
Estimi
   Aġġustamenti tal-Gvern Estiż
   Bilanċ / (Żbilanċ) tal-Gvern Estiż
Tabella A.1
IL-QAGĦDA FISKALI 2020 - 2024
2020
2021
2022
2023
2024
Estimi
€ '000
€ '000
10/10/2021   16:17
94
Tabella A.2
Tabella A.2
Stocks  tal-Gvern
5,358,625
6,530,822
7,363,520
8,224,528
8,963,892
Retail Savings Bonds tal-Gvern ta' Malta
380,507
476,007
376,655
284,148
187,075
Bills  tat-Teżor
586,500
582,000
640,000
610,000
518,000
Self minn Barra
120,839
420,717
420,591
420,463
420,342
EBU's  / Kunsilli Lokali
168,065
167,566
167,566
167,566
167,566
Munita
90,371
100,393
105,533
111,188
117,407
ESA Rerouted Debt
272,597
284,884
299,884
304,884
304,884
Dejn tal-Gvern Estiż
6,977,504
8,562,389
9,373,749
10,122,777
10,679,166
Prodott Domestiku Gross
13,054,927
13,964,140
15,162,724
16,140,339
17,125,205
Dejn bħala % tal-Prodott Domestiku Gross
IL-BILANĊ TAD-DEJN TAL-GVERN
€ '000
2020
2021
2022
2023
2024
53.45%
61.32%
61.82%
62.72%
62.36%
tabelli_2020_24_budget speech as amended 10_10_21
10/10/2021   16:18
95
Tabella A.3
Tabella A.3
Fond Konsolidat
Dħul minn Taxxi
3,952,998  
4,599,000  
4,470,600  
Dħul Ieħor
446,019  
599,002  
538,779  
Dħul Totali
4,399,017  
5,198,002  
5,009,379  
Nefqa Rikurrenti
4,650,277  
4,971,899  
5,544,167  
Nefqa Kapitali
1,037,149  
792,817  
799,501  
Bilanc qabel l-Imgħax
(1,288,409) 
(566,714) 
(1,334,289) 
Ħlasijiet ta' Imgħax
181,205  
189,825  
185,578  
Bilanċ / (Żbilanċ) Rikurrenti
(432,465) 
36,278  
(720,366) 
Bilanċ / (Żbilanċ) fil-Fond Konsolidat
(1,469,614) 
(756,539) 
(1,519,867) 
Finanzjament
Ħlas lura dirett ta' Self
(461,583) 
(462,502) 
(462,502) 
Ħlas Lura Kmieni ta' MGRSB
(4,123) 
(4,500) 
(4,500) 
Kontribuzzjonijiet għas-Sinking Funds - Barranin
(50) 
(50) 
(50) 
Kontribuzzjonijiet Sinking Fund Specjali MGS
(20,000) 
(30,000) 
(30,000) 
Akkwist ta' Equity
(36,980) 
(10,538) 
(15,038) 
EFSF / ESM Credit Line Facility
 -  
(4,500) 
(4,500) 
Ħlas Lura ta' Self Mogħti mill-Gvern
915
2,226  
2,226  
Bejgħ ta' Ishma /Assi  
889
889  
889  
(520,932) 
(508,975) 
(513,475) 
Ħtieġa ta' Self
(1,990,546) 
(1,265,514) 
(2,033,342) 
Self Barrani
120,000  
123,632  
300,000  
Bilanċ fil-Fond Konsolidat fl-1 ta' Jannar
(357,234) 
(532,969) 
(797,993) 
Self Lokali
1,429,787  
976,368  
1,800,000  
1,072,553  
443,399  
1,002,007  
Bilanċ fil-Fond Konsolidat fil-31 ta' Diċembru
(797,993) 
(698,483) 
(731,335) 
    Bilanċ / (Żbilanċ) fil-Fond Konsolidat
(1,469,614) 
(756,539) 
(1,519,867) 
201,684  
(36,861) 
(25,133) 
(1,267,930) 
(793,400) 
(1,545,000) 
13,054,927
13,351,390
13,964,140
Bilanċ / (Żbilanċ)  tal-Gvern Estiż
bħala % tal-Prodott Domestiku Gross
-9.7%
-5.9%
-11.1%
€ '000
€ '000
€ '000
   Aġġustamenti tal-Gvern Estiż
   Bilanċ / (Żbilanċ) tal-Gvern Estiż
   Prodott Domestiku Gross 
Approvat
Rivedut
IL-QAGĦDA FISKALI 2020 - 2021
2020
2021
Attwali
tabelli_2020_24_budget speech as amended 10_10_21
10/10/2021  16:19
96
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL MIT-TAXXI
Diretti  -     
Taxxa tad-Dħul
1,793,000,000
1,772,295,000
- 
20,705,000 
Mistenni dħul anqas sal-aħħar tas-sena meta mqabbel
ma' dak previst waqt il-preparazzjoni tal-baġit u kif
jidher ma' dak rivedut.
Sigurta` Soċjali
1,087,000,000
1,161,436,000
74,436,000 
- 
B'riżultat
tal-qagħda
fl-impjiegi
mistenni
jimmaterjalizza dħul akbar taħt il-kontribuzzjonijiet tas-
Sigurta' Soċali.
Indiretti -  
Dwana u Sisa
344,000,000
306,200,000
- 
37,800,000 
Dħul anqas sal-aħħar tas-sena taħt Machine-made 
Cigarettes u Petroleum meta mqabbel ma' dak previst
waqt il-preparazzjoni tal-baġit u kif jidher ma' dak
rivedut.
Liċenzji, Taxxi u Multi
381,000,000
331,725,000
- 
49,275,000 
Dħul anqas mistenni sal-aħħar tas-sena fuq taxxa fuq
dokumenti u fuq ir-reġistrazzjoni tal-karozzi.
Taxxa fuq il-Valur Miżjud
994,000,000
898,944,000
- 
95,056,000 
Mistenni dħul anqas sal-aħħar tas-sena meta mqabbel
ma' dak previst waqt il-preparazzjoni tal-baġit u kif
jidher ma' dak rivedut.
4,599,000,000
4,470,600,000
128,400,000
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
DĦUL TOTALI MINN DĦUL MIT-TAXXI
97
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL IEĦOR
122,041,000
103,641,000
- 
18,400,000
Mistenni dħul anqas sal-aħħar tas-sena meta mqabbel
ma' dak previst waqt il-preparazzjoni tal-baġit u kif
jidher
ma'
dak
rivedut
taħt
Individual
Investor
Programme ,
Fee
on
Caging
of
Bluefin
Tuna , 
Environmental Contribution
u Energy Performance
Certificates .
42,096,000
42,096,000
- 
- 
4,573,000
4,613,000
40,000
- 
33,000,000
33,000,000
- 
- 
33,680,000
33,680,000
- 
- 
Drittijiet ta' Uffiċċju
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
Bejgħ
Ħlas lura lid-Dipartimenti
Bank Ċentrali ta' Malta
Kera
98
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL IEĦOR (ikompli)
44,100,000
50,000,000
5,900,000
- 
L-istima riveduta għas-sena tirrifletti d-dħul mistenni
fuq Dividends .
276,000
276,000
- 
- 
263,503,000
212,740,000
- 
50,763,000
Id-differenza fid-dħul għal din is-sena hija r-rimburż mill-
Unjoni Ewropeja taħt il-programmi varji.
55,733,000
58,733,000
3,000,000
- 
Dħul
akbar
huwa
mistenni
taħt
Proceeds
from
Auctioning of Emission Trading Units . Madanakollu,
dħul anqas mistenni mill-Premium receivable from sale
of MGSs .
599,002,000
538,779,000
60,223,000
5,198,002,000
5,009,379,000
188,623,000
Għotjiet Barranin
Profitti minn Investimenti
Interessi fuq self mogħti mill-Gvern
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
Dħul Mixxellanju
DĦUL TOTALI MINN DĦUL IEĦOR
DĦUL TOTALI
99
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL MHUX ORDINARJU
976,368,000
1,800,000,000
823,632,000
- 
Id-differenza mill-istima oriġinali tirrifletti l-bżonn ta'
aktar self, riżultat tal-impatt tal-pandemija.
123,632,000.0
   
300,000,000
176,368,000
- 
Ir-reviżjoni tirrifletti finanzjament li mistenni jseħħ mill-
EU SURE Loans .
2,226,000
2,226,000
- 
- 
889,000
889,000
- 
- 
1,103,115,000
2,103,115,000
1,000,000,000
6,301,117,000
7,112,494,000
811,377,000
DĦUL GLOBALI
Dħul minn bejgħ ta' ishma
Ħlas lura ta' self mogħti mill-Gvern
Dħul minn bejgħ ta' ishma
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
DĦUL TOTALI MINN DĦUL MHUX 
ORDINARJU
Self mill-Unjoni Ewropeja
100
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
1 Uffiċċju tal-President
4,714,000
4,862,000
148,000
- 
2 Kamra tad-Deputati
10,472,000
10,415,000
-
57,000
3 Uffiċċju tal-Ombudsman
1,427,000
1,427,000
-
- 
4 Uffiċċju Nazzjonali tal-Verifika
3,850,000
3,850,000
-
- 
5 Kummissarju għall-Istandards fil-Ħajja 
Pubblika
478,000
478,000
-
- 
6 Uffiċċju tal-Prim Ministru
59,355,000
62,864,000
3,509,000
- 
Meta
wieħed
jipparaguna
mal-istima
oriġinali,
hija
mistennija żieda taħt il-kategorija ta' Personal Emoluments
(Salaries and Wages ) u taħt Contributions to Government
Entities prinċipalment minħabba t-tisħiħ ta' l-inizzjattiva
tas-Servizz.gov .
7 Informazzjoni
1,438,000
1,417,000
-
21,000
8 Stamperija tal-Gvern
1,730,000
1,738,000
8,000
- 
STATEMENT B
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
101
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
9 Uffiċċju Elettorali
2,666,000
2,850,000
184,000
- 
10 Kummissjoni dwar is-Servizz Pubbliku
770,000
693,000
-
77,000
11 Xogħol u Relazzjonijiet Industrijali
1,948,000
2,061,000
113,000
- 
12 Ministeru għas-Saħħa
758,174,000
896,302,000
138,128,000
- 
Il-differenza hija dovuta għal spiża akbar taħt il-kategorija
Personal Emoluments (Salaries and Wages, Allowances u 
Overtime ) kif ukoll taħt il-kategorija Operational and
Maintenance Expenses (Contractual Services ) u taħt il-
kategorija Programmes and Initiatives
(Medicines and
Surgical
Materials,
Maintenance
of
Medical
Equipment,Waiting Lists for Medical Services ) minnħabba l-
pandemija COVID-19, National Strategy on Rare Diseases , 
Health Concession Agreement - Gozo General Hospital,
Health Concession Agreement - Karin Grech Rehabilitation
Hospital u Cancer Treatment . 
13 Ministeru għall-Affarijiet Barranin u 
Ewropej
45,048,000
47,293,000
2,245,000
- 
Hemm
tnaqqis
fl-ispejjeż
fil-kategorija
Personal 
Emoluments (Salaries and Wages u Allowances ), li se
tagħmel
tajjeb
parzjalment
għal
żieda
fil-kategorija
Operational
and
Maintenance
Expenses
(Rent
u 
Contractual Services ), kif ukoll fl-Overseas Development
Aid , taħt il-kategorija Programmes and Initiatives .
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
102
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
14 Ministeru għall-Anzjani u l-Anzjanita' 
Attiva
202,911,000
200,528,000
-
2,383,000
Huwa mistenni tnaqqis taħt il-kategorija ta' Personal 
Emoluments (Salaries and Wages u Overtime) li ser ipatti
għal żieda fl-Allowances . Spiża anqas hija mistennija taħt
Contractual Services li se tagħmel tajjeb għal żieda taħt
SVPR Service Contract mill-kategorija Programmes and
Initiatives . Kien hemm ukoll spiża anqas taħt Welfare 
Committee f'dan il-vot minħabba li l-istima allokata ġiet
trasferita fuq vot rikorrenti ieħor.
15 Ministeru għar-Riċerka, l-Innovazzjoni u 
l-Kordinazzjoni tal-Istrateġija wara 
COVID-19
16,195,000
16,622,000
427,000
- 
16 Ministeru għall-Wirt Nazzjonali, l-Arti u l-
Gvern Lokali
49,115,000
58,181,000
9,066,000
- 
Jidher li se jkun hemm nefqa akbar taħt Culture Assistance
Fund (COVID-19) fil-kategorija Programmes and Initiatives
minħabba l-iskema ta' assistenza. Fondi supplimentari
huma
meħtieġa
taħt
Heritage
Malta
fil-katogerija
Contributions to Government Entities biex jagħmlu tajjeb
għan-nuqqas minn bejgħ ta' biljetti tad-dħul fil-mużewijiet.
17 Local Government
54,916,000
54,851,000
-
65,000
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
103
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
18 Ministry for Transport, Infrastructure 
and Capital Projects
102,069,000
107,614,000
5,545,000
- 
Żieda hija mistennija li sseħħ taħt il-kategorija Personal 
Emoluments (Salaries and Wages u Allowances ), kif ukoll
taħt il-kategorija Operational and Maintenance Expenses
(Contractual
Services
u
Professional
Services ).
Fondi
supplimentari huma meħtieġa taħt Damages to Third
Parties ,
Grant
for
Wheelchair
Accessible
Vehicles , 
Scrappage Scheme to Purchase Motor Cycles , Public 
Service Obligation - Public Transport u Grant for Electric
Vehicles skont il-ħtieġa mitluba.
19 Ministeru għas-Solidarjeta' u l-Ġustizzja 
Soċjali, il-Familja u d-Drittijiet tat-Tfal
66,897,000
70,343,000
3,446,000
- 
It-trasferiment ta' Fondi huwa meħtieġ taħt Welfare 
Committee (waqt li l-istess ammont jibqa' mhux minfuq
taħt vote ieħor) u Out of Home Care Programme filwaqt li
hija mistennija spiża anqas taħt Adoption Grant and Public
Social Partnerships .
20 Politika Soċjali
371,082,000
390,544,000
19,462,000
- 
Nuqqas fl-ispiża hija mistennija taħt Salaries and Wages
mil-kategorija tal-Personal Emoluments . Spiża akbar hija
meħtieġa
taħt
State
Contribution
fil-kategorija
Programmes and Initiatives li hija riżultat ta' dħul akbar
mill-kontribuzzjonijiet tas-sigurta' soċjali.
21 Benefiċċji tas-Sigurta' Soċjali
1,118,069,000
1,118,069,000
-
- 
22 Pensjonijiet
103,490,000
103,490,000
-
- 
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
104
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
23 Ministeru għall-Ġustizzja, l-Ugwaljanza 
u l-Governanza
40,051,000
44,129,000
4,078,000
- 
Hemm tnaqqis fl-ispiża fil-kategorija Personal Emoluments
taħt Salaries and Wages li se tagħmel tajjeb parzjalment
għaż-żieda
ta'
fondi
f'Summoning
and
Expenses
of
Witnesses, Jurors and Experts in Criminal Court Trials fil-
kategorija tal-Programmes and Initiatives , u taħt il-
kategorija Contributions to Government Entities (Court
Services Agency , Office of the State Advocate u Attorney
General's Office).
24 Ministeru għall-Agrikoltura, is-Sajd, l-
Ikel u d-Drittijiet tal-Annimali
32,189,000
40,141,000
7,952,000
- 
Iż-żieda fl-ispiża hija meħtieġa taħt il-kategorija Personal 
Emoluments
(Salaries
and
Wages
u
Social
Security
Contributions)
taħt
il-kategorija
Operational
and
Maintenance
Expenses
(Contractual
Services
u 
Professional Services) , kif ukoll Agriculture Support Scheme
u Animal Aftercare Clinic li parzjalment ikkumpensat min-
nuqqas fin-nefqa taħt l-iStorm Damages Scheme .
25 Ministeru għall-Akkomodazzjoni Soċjali
28,888,000
29,888,000
1,000,000
- 
Żieda hija mistennija taħt Housing Programmes minħabba
talba akbar ta' assistenza għal dawn is-servizzi.
26 Ministeru għall-Edukazzjoni
311,862,000
311,751,000
-
111,000
27 Edukazzjoni
330,966,000
353,892,000
22,926,000
- 
Id-differenza hija dovuta għal spiża akbar taħt Personal
Emoluments (Salaries and Wages) u taħt  
il-kategorija 
Programmes and Initiatives
biex tagħmel tajjeb għal-
Extension
of
School
Transport
Network
riżultat
ta'
domanda akbar.
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
105
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
28 Ministeru għall-Ekonomija u l-Industrija
88,040,000
125,462,000
37,422,000
- 
Id-differenza hija dovuta għal spiża anqas fil-kategorija
Personal Emoluments taħt Salaries and Wages . Żieda hija
mistennija
taħt
Contractual
Services
mil-kategorija
Operational
and
Maintenance
Expenses
u minħabba
trasferiment
ta'
fondi
għal
Malta
Freeport
Interest
Payments (waqt li ammont ekwivalenti se jibqa' mhux
minfuq taħt il-Ministeru għat-Turiżmu u l-Protezzjoni tal-
Konsumatur) u Tech.mt mil-kategorija tal- Programmes 
and Initiatives . Spiża anqas hija mistennija taħt Economic 
Regeneration
Voucher
Scheme
mill-istess
kategorija.
Hemm bżonn ta' fondi supplimentari taħt Lands Authority
u Malta Investments Management Co. Ltd . fil-kategorija
Contributions to Government Entities .
29 Kummerċ
1,634,000
1,854,000
220,000
- 
30 Ministeru għall-Inklużjoni u l-Kwalita' tal-
Ħajja
47,990,000
52,314,000
4,324,000
- 
Mistennija żieda akbar taħt Sports Activities and Assistance
to Organisations u Independent Community Living taħt il-
kategorija
tal-Programmes
and
Initiatives .
Fondi
supplimentari
huma
meħtieġa
taħt
l-Office
of
the
Commissioner for Voluntary Organisations
- minħabba
żieda fl-impjegati u Malta Council for the Voluntary Sector
mill-kategorija Contributions to Government Entities
-
minħabba assistenza offruta lis-settur kaġun tal-pandemija.
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
106
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
31 Ministeru għall-Ambjent, it-Tibdil fil-
Klima u l-Ippjanar
72,632,000
70,372,000
-
2,260,000
Infiq inqas mistenni jimmatterjalizza fil-kategorija Personal 
Emoluments taħt Salaries and Wages , Social Security
Contributions u Allowances . Huma mistennija żidiet taħt
Solid
Waste
Management
Strategy
fil-kategorija
Programmes and Initiatives u Environment and Planning
Review
Tribunal
mill-kategorija
Contributions
to
Government Entities.
32 Ambjent Malta
6,599,000
15,770,000
9,171,000
- 
Aktar fondi huma meħtieġa taħt Salaries and Wages mill-
kategorija Personal Emoluments li parzjalment jagħmlu
tajjeb għad-differenza taħt Landscaping-Malta , li l-istess
ammont ekwivalenti se jibqa' mhux minfuq taħt il-
Ministeru ta' l-Enerġija, l-Intrapriża u l-iŻvilupp Sostenibbli. 
33 Ministeru għall-Għawdex
51,734,000
52,340,000
606,000
- 
Meħtieġa
aktar
fondi
fil-kategorija
tal-Personal 
Emoluments (Salaries and Wages ) u taħt il-kategorija
Operational
and
Maintenance
Expenses
(Contractual
Services ) li parzjalment tiġi ndirizzata fit-tnaqqis fil- Gozo 
Employment Scheme taħt il-kategorija Programmes and
Initiatives. 
34 Ministeru għall-Intern, is-Sigurta' 
Nazzjonali u l-Infurzar tal-Liġi
57,577,000
68,208,000
10,631,000
- 
Żieda hija mistennija fis-Salaries and Wages u Allowances 
mill-kategorija Personal Emoluments, Contractual Services
mill-kategorija Operational and Maintenance Expenses,
Detention
Services
mill-kategorija
Programmes
and
Initiatives kif ukoll taħt Correctional Services Agency u 
Agency for Welfare of Asylum Seekers
mill-kategorija
Contributions to Government Entities .
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
107
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
35 Forzi Armati ta' Malta
58,299,000
73,735,000
15,436,000
- 
Id-differenza
tirriżulta
taħt
il-kategorija
Personal 
Emoluments
(Salaries
and
Wages
u
Allowances
), 
minħabba ħlas tal-arettrati mil-ftehim kollettiv.
36 Pulizija
82,780,000
82,330,000
-
450,000
Id-differenza
tirriżulta
taħt
il-kategorija
Personal 
Emoluments (Salaries and Wages u Allowances ), skont ix-
xejra fl-infiq.
37 Probation and Parole
1,456,000
1,464,000
8,000
- 
38 Protezzjoni Ċivili
9,906,000
11,887,000
1,981,000
- 
Aktar fondi huma meħtieġa fl-Allowances fil-kategorija
Personal Emoluments,  minħabba ftehim kollettiv ġdid.
39 Ministeru għat-Turiżmu u l-Protezzjoni 
tal-Konsumatur
149,989,000
145,693,000
-
4,296,000
Il-kategorija Personal Emoluments (Salaries and Wages u
Allowances ), kif ukoll Malta Freeport Interest Payments
fejn ammont ekwivalenti se jiġi minfuq taħt il-Ministeru tal-
Ekonomija u l-Industrija) u taħt il-kategorija Contributions 
to
Government
Entities
(Malta
Tourism
Authority ) 
mistennija jirriżultaw f'din il-varjazzjoni taħt il-vot rikorrenti
sal-aħħar tas-sena.
40 Ministeru għall-Enerġija, l-Intrapriża, u l-
iŻvilupp Sostenibbli
249,374,000
469,247,000
219,873,000
- 
Il-kategorija
Programmes
and
Initiatives
(Pandemic 
Assistance Schemes
kif ukoll Landscaping Malta ), li
ammont ekwivalenti ġie trasferit taħt Ambjent Malta) u
Engineering Resources Ltd fil-kategorija Contributions to
Government Entities , huma mistennija jirriżultaw fiż- żieda
taħt il-vot sal-aħħar tas-sena.
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
108
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
41 Ministeru għall-Finanzi u x-Xogħol
304,598,000
370,775,000
66,177,000
- 
Mistennija
żieda
fil-fondi
taħt
il-kategorija
Personal 
Emoluments
taħt
Salaries
and
Wages ,
Professional 
Services
mill-kategorija Operational and Maintenance
Expenses u taħt EU Own Resources , Childcare for All u
Court Judgements
taħt il-kategorija Programmes and
Initiatives . Fondi supplimentari huma meħtieġa taħt il-
Financial
Intelligence
Analysis
Unit
fil-kategorija
Contributions to Government Entities .
42 Politika Ekonomika
1,807,000
1,874,000
67,000
- 
43 It-Teżor
35,654,000
33,701,000
-
1,953,000
Meta
wieħed
jipparaguna
mal-istimi
oriġinali
hija
mistennija anqas nefqa fil-kategorija Programmes and
Initiatives .
44 Ħlasijiet fuq Self
706,877,000
682,630,000
-
24,247,000
L-ispiża taħt self lokali mistenni jkun anqas mil-istima
oriġinali li tirriżulta mil-Interest (MGS) u Total Sinking
Funds Contributions.
45 Kummissarju tat-Taxxi
20,813,000
20,771,000
-
42,000
46 Dwana
12,716,000
12,647,000
-
69,000
47 Kuntratti
2,031,000
1,930,000
-
101,000
NEFQA RIKORRENTI TOTALI U 
ĦLASIJIET FUQ SELF
5,683,276,000
6,231,297,000
548,021,000
- 
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
109
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
I Uffiċċju tal-President
554,000
554,000
-
-
II Kamra tad-Deputati
2,176,000
1,676,000
-
500,000
Mistennija nefqa anqas fuq xogħlijiet ta' rijabilitazzjoni.
III Uffiċċju tal-Prim Ministru
53,326,000
50,673,000
-
2,653,000
L-ispiza mistennija li tkun inqas taħt il-Fondi Strutturali
2014-2020 u l-Fond għas-Sigurtà Interna (tal-Fruntieri).
IV Ministeru għas-Saħħa
66,053,000
53,029,000
-
13,024,000
Minkejja li hija antiċipata nefqa akbar fuq proġetti
relatati mal-Informatika, Direct Management Funds u
EEA/Norwegian Financial Mechanisms 2014-2021 , l-
ispiża
relatata
mal-Fondi
Strutturali
2014-2020
u
xogħlijiet ta' tagħmir fl-isptar Monte Carmeli mistennija
tkun anqas.
V Ministeru għall-Affarijiet Barranin 
u Ewropej
2,905,000
10,196,000
7,291,000
-
Mistennija spiża akbar taħt dan il-Vot minħabba xiri ta'
propjetà fi New York.
VI Ministeru għall-Anzjani u l-
Anzjanità Attiva
9,483,000
8,970,000
-
513,000
Għalkemm mistennija żieda fin-nefqa fuq ir-Residenza
San Vincenz de Paule u djar oħra tal-anzjani, l-ispiza
mistennija tkun anqas taħt ir-Residenza f'Birkirkara.
VII Ministeru għar-Riċerka, l-
Innovazzjoni u l-Kordinazzjoni tal-
Istrateġija wara COVID-19
1,590,000
1,590,000
-
-
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
110
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
VIII Ministeru għall-Wirt Nazzjonali, l-
Arti u l-Gvern Lokali
29,354,000
21,582,000
-
7,772,000
Mistennija spiża anqas taħt il-Fondi Strutturali 2014-
2020 u proġetti kapital relatati mat-Teatru Manoel u mal-
Kunsilli Lokali.
IX Ministeru għat-Trasport, l-
Infrastruttura u l-Proġetti Kapitali
163,245,000
230,696,000
67,451,000
-
Spiża akbar hija antiċipata taħt il-Fondi Strutturali 2014-
2020, Connecting Europe Facility 2014-2020, progetti
relatati
mat-Toroq
u
faċilitajiet
Marittimi,
il-Park
Nazzjonali ta' Ta' Qali, u l-Kumpless tar-Rugby f'Kordin.
Nefqa anqas hija antiċipata taħt il-Fondi ta' Koezjoni
2014-2020.
X Minist​eru għas-Solidarjetà u l-
Ġustizzja Soċjali, il-Familja u d-
Drittijiet tat-Tfal
4,199,000
8,509,000
4,310,000
-
Spiża aktar milli kienet maħsuba hija mistennija fuq
xogħlijiet fil-Ministeru, Fondi Strutturali 2014-2020 u
nefqa
kapitali
taħt
il-Fondazzjoni
għas-Servizzi
ta’
Ħarsien Soċjali.
XI Ministeru għall-Ġustizzja, l-
Ugwaljanza u l-Governanza
4,263,000
3,698,000
-
565,000
Mistennija nefqa anqas relatata mal-Aġenzija għas-
Servizzi tal-Qorti. 
XII Ministeru għall-Agrikoltura, is-
Sajd, l-Ikel u d-Drittijiet tal-
Annimali
41,238,000
41,238,000
-
-
XIII Ministeru għall-Akkomodazzjoni 
Soċjali
3,941,000
7,941,000
4,000,000
-
Mistennija nefqa akbar taħt Property, Plant and 
Equipment .
111
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
XIV Ministeru għall-Edukazzjoni
88,207,000
73,177,000
-
15,030,000
Mistennija nefqa anqas fuq Fondi Strutturali 2014-2020,
il-Programm Kapitali tal-MCAST u l-proġetti relatati mal-
Informatika fl-iskejjel tal-Gvern.
XV Ministeru għall-Ekonomija, u l-
Industrija
39,633,000
50,911,000
11,278,000
-
Spiża akbar hija mistennija taħt Fondi Strutturali 2014-
2020 u l-Programm Kapitali tal-Awtorità tal-Artijiet.
XVI Ministeru għall-Inklużjoni u l-
Kwalità tal-Ħajja
27,624,000
13,252,000
-
14,372,000
Antiċipata spiża anqas taħt il-Fondi Strutturali 2014-2020
u l-Programmi Kapitali ta' REACH u SportMalta.
XVII Ministeru għall-Ambjent, it-Tibdil 
tal-Klima u l-Ippjanar
47,328,000
34,430,000
-
12,898,000
Spiża
anqas
mistennija
fuq
nefqa
relatata
mal-
Immaniġjar tal-iskart u il-Fond ta' Koeżjoni 2014-2020.
XVIII Ministeru għal Għawdex
22,007,000
30,043,000
8,036,000
-
Hija antiċipata nefqa akbar fuq xogħlijiet strutturali li
qed isiru fil-Ministeru, dawk relatati mat-Toroq, il-Pjazza
ta' San Franġisk u ċ-Ċentru Akwatiku ta' Għawdex.
XIX Ministeru għall-Intern, Is-Sigurta' 
Nazzjonali u l-Infurzar tal-Liġi
62,602,000
42,130,000
-
20,472,000
Spiża anqas hija antiċipata primarjament taħt il-proġetti
relatati mal-Informatika u l-Programm Kapitali tal-Forzi
Armati ta' Malta. 
XX Ministeru għat-Turiżmu u l-
Protezzjoni tal-Konsumaturi
20,436,000
17,176,000
-
3,260,000
Spiża anqas mistejjina taħt il-Fondazzjoni għaż- Żoni 
Turistiċi.
112
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
XXI Ministeru għall-Enerġija, l-
Intrapriża u l-Iżvilupp Sostenibbli
76,712,000
70,644,000
-
6,068,000
Hija antiċipata spiża anqas taħt il-Fond ta’ Koeżjoni 2014-
2020 u l-Programm Kapitali ta' Parks Malta filwaqt li
spiża akbar hija mistennija taħt il-Fondi Strutturali 2014-
2020 u xogħlijiet fil-Ministeru.
XXII Ministeru għall-Finanzi u ​x-Xogħol
36,479,000
42,424,000
5,945,000
-
Spiża
akbar
mistennija
taħt
Investment
-
Equity
Acquisition ,
Fondi
Strutturali
2014-2020,
Direct
Management Funds u proġetti kapitali fid-Dipartiment
tad-Dwana.
NEFQA KAPITALI TOTALI
803,355,000
814,539,000
11,184,000
-
D I S K O R S
TA L - B U D G E T
2 0 2 2
CLYDE CARUANA
MINISTRU GĦALL-FINANZI U X-XOGĦOL
Malta
Diskors tal-Baġit 
2022
Sur Clyde Caruana
Ministru għall-Finanzi u x-Xogħol
Malta
11 ta' Ottubru, 2021
Mitbugħ fl-iStamperija tal-Gvern
 Prezz:  €2.00        
Ippublikat mill-
Ministeru għall-Finanzi u x-Xogħol,
Triq in-Nofsinhar,
Belt Valletta
VLT 1102
Tel.: (+356) 25998259
Sit Elettroniku: http://www.mfin.gov.mt
Dejta tal-katalogar tal-publikazzjoni
Malta. Ministeru għall-Finanzi u x-Xogħol
Diskors tal-Baġit, 2022 / Clyde Caruana.
Valletta: Ministeru għall-Finanzi u x-Xogħol, 2021
ISBN: 978-99957-58-55-4
1. Baġit - Malta
I. Titlu  
 
II. Clyde Caruana
Din il-Publikazzjoni tista' tinxtara mid-
Dipartiment tal-Informazzjoni,
3, Pjazza Kastilja,
Belt Valletta
VLT 2000
Tel.: (+356) 22001700
i
Werrej
                                                                                                                                   
paġna
1. Malta Kuraġġuża .................................................................................................................. 1
2. Malta B'Ruħ Soċjali ........................................................................................................... 5
3. Malta Bieżla........................................................................................................................26
4. Malta Ambizzjuża.............................................................................................................37
5. Malta Li Tieħu Pjaċir Tgħix Fiha..................................................................................55
6. Malta Moderna...................................................................................................................68
7. Malta B'Saħħitha................................................................................................................78
8. Malta Ġusta.........................................................................................................................83
9. Malta ta' Għada........................................................................................................................90
1
1. Malta Kuraġġuża
9 ta’ Marzu 2020, il-ġurnata li fiha l-Italja ta’ Fuq, 25 miljun ruħ, 
marret f’lockdown. Il-ġurnata li fiha aħna bħala Maltin, bħala 
Gvern kif ukoll il-bqija tal-Ewropa rrealizzajna flimkien li din il-
marda li kienet qed tinfirex fiċ-Ċina, u li konna qed nisimgħu fl-
aħbarijiet fuqha, issa m’għadhiex xi ħaġa ’l bogħod iżda qiegħda 
fostna.
Fi ftit ħin kellna nassorbu x’kien qed jiġri. Kellna naffrontaw 
ir-realtà ta’ quddiemna. Indunajna li din kienet ser tkun l-isfida 
tal-ġenerazzjoni tagħna. 
Fejn qatt konna nobsru li xahrejn wara li daħlet din 
l-amministrazzjoni konna ser naffaċċjaw sfida fejn fiha kien qed 
jintqal lilna li eluf ta’ ħutna Maltin u Għawdxin setgħu jmutu jekk 
ma nagħmlu xejn u li kellna nikkonsidraw nagħlqu l-ajruport 
tagħna u miegħu terz tal-ekonomija tal-pajjiż.
Fejn konna nobsru li konna ser niddiskutu affarijiet bħal jekk 
il-pajjiż hux ser ikollu provvista ta’ ikel biżżejjed, il-pajjiż minn 
fejn ser iġib provvista ta’ ossiġnu u attrezzattura medika li 
mingħajrhom ħafna nies, speċjalment l-anzjani, il-ġenituri u 
n-nanniet tagħna, kienu ser imutu.
Id-deċiżjonijiet li dan il-Prim Ministru kellu jaffaċċja fl-ewwel 
mitt jum tiegħu, l-ebda Prim Ministru fl-istorja ta’ Malta ma 
affaċċja. Jiena kburi li mhux talli ġew affrontati imma talli flimkien 
għamilna biċċa xogħol ferm aħjar minn pajjiżi ħafna ikbar minna.
2
Kieku ma konniex sodi u waqajna għall-pressjoni ta’ min ried 
iwaqqaf pajjiż, kieku għamilna sena u nofs f’lockdown. 
Kieku ħadna l-pariri ta’ nies li qalulna li l-għajnuniet lin-negozji 
kienu flus fil-ħela, kieku llum għandna eluf ta’ nies bla xogħol.
 
Kieku għamilna dak li għamel il-Gvern Nazzjonalista għaxar snin 
ilu, kieku għidnielkom ġara li ġara, kieku ħallejniekom tegħrqu u 
nibagħtulkom ħames bozoz id-dar. 
Imma aħna m’għamilniex hekk. Il-poplu jiġġudika min ħalla lill-
pajjiż waħdu u min b’daqqa ħamsin darba ikbar, kien hemm biex 
isalva n-negozji, il-ħaddiema u l-pajjiż.
Għax aħna konna hemm, is-suq tax-xogħol baqa' wieħed 
b’saħħtu. Ir-rata ta’ impjiegi (20-64) f’Malta fl-2019 kienet ta’ 
76.8%, filwaqt li fl-ewwel kwart tas-sena 2021 din ir-rata telgħet 
għal 77.3%. Il-medja tar-rata tal-impjiegi fl-Unjoni Ewropea 
(EU27) f’dan il-perjodu naqset b’1.7 punti perċentwali, waqt li 
dik ta’ Malta żdiedet b’0.5 punti perċentwali.
Barra minn hekk, ir-rata tal-qgħad f’Malta fl-2019 kienet ta’ 
3.6% u niżlet għal 3.2% f’Awissu tal-2021, filwaqt li dik tal-medja 
tal-Unjoni Ewropea żdiedet minn 6.7% għal 6.8%. Ir-rata tal-
popolazzjoni inattiva f’Malta fl-2019 kienet ta’ 24.1% li niżlet 
għal 23.0% fl-ewwel kwart ta’ din is-sena. Dan ifisser li t-tnaqqis 
fir-rata tal-qgħad ma ġietx riflessa bħala żieda fir-rata tal-
popolazzjoni inattiva. 
3
Konna perfetti? Liema Gvern madwar id-dinja kien? Iżda b’mod 
ġenerali pajjiżna mexa bil-għaqal. Ma kienx hemm limitu għal 
baġit tas-saħħa. Onfqu li hemm bżonn għidnielkom, għax issa 
ż-żmien li nsalvaw il-ħajjiet. Forsi lanqas aħna ma napprezzaw 
x’kellna u x’għandna. Anke sempliċiment tmur tagħmel test 
tal-Covid mingħajr ma jkollok sintomi, kien b’xejn u tagħmlu 
mingħajr dewmien. L-istess fuq il-vaċċin, bdejna qabel kulħadd 
u ġejna l-aħjar fl-Ewropa.
Bħat-Tieni Gwerra Dinjija, pajjiżna bbrilla fl-iktar mumenti diffiċli. 
Ma nistgħu qatt inkunu grati biżżejjed lejn il-ħaddiema tas-saħħa, 
Maltin u mhux, il-ħaddiema fil-volontarjat li kienu ta’ sapport, 
il-Maltin ħutna li għenu lill-ġirien anzjani tagħhom, il-ħaddiema 
kollha, minn kaxxiera tas-supermarket sal-korpi dixxiplinati li 
ħadmu f’ċirkostanzi impossibbli. Dawn in-nies ħadmu sigħat twal 
biex dan il-pajjiż seta’ jibqa’ għaddej.
Dan il-pajjiż kburi bikom u grat lejkom.
F’pajjiżi oħra kien hemm splużjoni ta’ qgħad u negozji jfallu, iżda 
f’pajjiżna ma kienx biżżejjed li nsalvaw il-ħajja tan-nies għax ridna 
nsalvaw ukoll l-għejxien tan-nies. 
Għalhekk dan il-Gvern nefaq €1.5 biljuni biex il-ħaddiema jżommu 
xogħolhom. Dan il-pajjiż ċkejken li tant l-Oppożizzjoni tgħidilna 
li hawn dlam, kien ta’ eżempju għal pajjiżi ferm ikbar minnu anke 
f’dan il-qasam.
Malta li rridu nħallu lil uliedna hija Malta li wriet wiċċha waqt il-
pandemija. Malta b’ruħ soċjali, Malta ħabrieka u Malta li ma tibżax.
4
Din kienet l-ispirazzjoni li wasslitna għal dan il-Baġit li se jkun 
qed iħabbar fost l-ikbar numru ta’ miżuri soċjali li qatt kellu 
pajjiżna. Dan il-Baġit ser jiffoka fuq l-importanza tal-iżvilupp 
ekonomiku permezz ta’ investiment fl-akbar riżors li għandu 
pajjiżna - il-kapital uman - in-nies. L-iżvilupp ekonomiku jrid jimxi 
id f’id ma’ dak ambjentali u għalhekk f’dan il-Baġit ser inħabbru 
wkoll l-akbar pakkett finanzjarju li qatt kellu l-Gvern fil-qasam 
tal-ambjent u s-sostenibbiltà. 
Ser inkomplu nżommu s-saħħa bħala prijorità, iżda rridu wkoll 
inkomplu nsaħħu l-pilastri tal-ġustizzja, tal-governanza u tas-
sigurtà.
Mhux ser inwegħdukom xi ġenna fl-art imma nwegħdukom li 
b’ġenwinità u b’determinazzjoni ser naħdmu biex Malta li tridu 
tħallu lil uliedkom, nagħmluha realtà.
5
2. Malta B’Ruħ Soċjali
Aħna nemmnu li meta l-pajjiż ikun f’diffikultà mhux talli 
m’għandekx tieħu pjaċir tgħid li ser tgħolli l-kontijiet, imma talli 
d-dmir tal-Gvern huwa li jgħin f’dak il-mument ta’ diffikultà u 
jwieżen lill-poplu. 
U ngħinu u nwieżnu huwa propju dak li se nagħmlu.
 
Sur President, din hija lista ta’ żidiet fil-qasam soċjali li l-Gvern 
jista’ jħabbar għal dan il-Baġit:
2.1 Żidiet fil-pensjonijiet
Ser inżidu lill-pensjonanti kollha tas-sigurtà soċjali b’€24 miljun.
95,000 pensjonant tal-irtirar, tar-romol, tal-invalidità u dawk li 
jirċievu l-pensjoni mhux kontributorja tal-età ser jibbenefikaw 
minn żieda ta’ €260 fis-sena jew €5 fil-ġimgħa li minnhom 
€1.75 huma ż-żieda għall-għoli tal-ħajja u €3.25 hija ż-żieda 
addizzjonali.
2.2 Żieda fl-Għajnuna tas-Supplimentari
Ma’ dan inżid ngħid li ser inżidu l-għajnuna supplimentari għal 
dawk kollha li jirċievu dan il-benefiċċju jiġifieri pensjonanti, 
anzjani u anke persuni li jistgħu jkunu f’impjieg jekk ma jkollhomx 
tfal taħt is-16-il sena.
6
Persuni miżżewġa jew koppji li d-dħul tagħhom fl-2022 ma 
jaqbiżx l-€14,318 ser ikunu qed jirċievu żieda fil-benefiċċju li tvarja 
bejn €3.47 u €6.50 fil-ġimgħa skont id-dħul tagħhom.
 
Persuni waħidhom, inkluż romol, li d-dħul tagħhom fl-2022 
ma jaqbiżx l-€10,221 ser jieħdu żieda ta’ bejn €4.10 u €5.00 fil-
ġimgħa.
B’kollox ser jibbenefikaw kważi 29,000 persuna bi spiża ta’ €5.6 
miljuni fis-sena.
Dan ifisser li biż-żieda fil-pensjoni u ż-żieda fis-supplimentari, 
ħafna pensjonanti ser jaraw żieda ta’ ’l fuq minn €500 fis-sena. 
Żieda ekwivalenti ta’ ċekk ieħor tal-pensjoni matul is-sena.
2.3 Aġġustament għat-tneħħija mit-taxxa fuq il-
pensjonijiet
Ser ngħollu l-massimu ta’ dħul minn pensjonijiet għal €14,318 
biex mill-ġdid iż-żidiet li qed nagħtu fil-pensjonijiet ma jkunux 
intaxxati.
Lil dawk il-koppji b’pensjoni u għandhom komputazzjoni ta’ 
miżżewġin ser ikomplu jgawdu minn €3,600, dħul ieħor li jkun 
eżentat minn ħlas ta’ taxxa.
2.4 Aġġustament fil-pensjoni tar-romol
Ser naġġustaw b'mod gradwali r-rata tal-pensjoni tar-romol 
biex tkun l-istess bħal tal-konjuġi tagħhom meta jiġu nieqsa u 
7
sussegwentement jibqgħu jieħdu ż-żidiet kollha mogħtija mill-
Gvern.
B’hekk fl-2022, 12,000 pensjonant ser igawdi minn żieda massima 
ta’ €5 fil-ġimgħa b’nefqa totali ta’ €3.3 miljuni.
Dan ifisser li l-pensjonanti li jirċievu l-pensjoni tar-romol u li 
d-dħul tagħhom ma jaqbiżx l-€10,221 ser jirċievu bejn €10 u 
€15 f’żidiet fil-ġimgħa jew bejn €520 u €780 fis-sena fid-dħul 
tagħhom.
2.5 Titjib għall-pensjonanti tas-servizz
Ser inżidu għal darb’oħra b’€200 l-ammont ta’ pensjoni tas-
servizz li jiġi injorat fl-assessjar tal-pensjoni tas-sigurtà soċjali 
biex b’hekk is-somma eżentata s-sena d-dieħla ser titla’ għal 
€3,066.
Dawk il-pensjonanti tas-servizz li għandhom aktar minn 72 
sena jew li matul is-sena jagħlqu 72 sena ser igawdu minn aktar 
titjib fil-pensjoni tas-sigurtà soċjali tagħhom billi l-parti li jkunu 
kkommutaw biex jieħdu s-somma tkun injorata kollha.
B’hekk ser inkunu wettaqna kompletament il-wegħda li ntejbu 
l-pensjonijiet tas-servizz.
Ser igawdu madwar 3,250 pensjonant tas-servizz, b’nefqa totali 
ta’ €2.7 miljun.
8
2.6 Bonus għall-għoli tal-ħajja jitħallas sħiħ lill-pensjonanti
kollha
B’mod gradwali, il-bonus għall-għoli tal-ħajja ser jibda jitħallas 
sħiħ lill-pensjonanti kollha li rtiraw wara l-2008.
B’hekk fl-2022, 43,000 pensjonant ser igawdu minn żieda 
massima ta’ €2.50 fil-ġimgħa jew €130 f’sena, b’nefqa ta’ €2.5 
miljuni.
2.7 Żieda oħra għall-anzjani li ma jikkwalifikawx għall-
pensjoni kontributorja
Ser nagħtu żieda ta’ €150 fil-bonus annwali għal persuni li laħqu 
l-età tal-irtirar iżda ma jikkwalifikawx għall-pensjoni għax ma 
kellhomx biżżejjed kontribuzzjonijiet.
B’hekk il-bonus għal dawk li ħallsu anqas minn 5 snin bolol ser 
jitla’ għal €400 fis-sena, u għall-persuni li ħallsu aktar minn 5 
snin bolol il-bonus ser jiżdied għal €500 fis-sena.
 
Madwar 12,500 persuna, l-aktar nisa, ser igawdu minn din iż-żieda 
b’nefqa totali ta’ kważi €2 miljuni.
Din ser tkun ir-raba’ u l-akbar żieda f’dan il-bonus minn meta 
bdejna nagħtuh fl-2015.
2.8 Żieda fil-mediċini u trattamenti b’xejn
Il-Gvern ser ikompli jestendi l-formularju billi jinkludi:
9
•	
Mediċini tal-onkoloġija li jittrattaw diversi tipi ta' kanċer
•	
Trattament tal-osteoporożi li minnu jibbenefikaw madwar 
20,000 pazjent
•	
Mediċini ġodda għat-trattament ta' mard taċ-ċirkulazzjoni li 
minnu jibbenefikaw madwar 7,000 pazjent
•	
Mediċini psikjatriċi li ser jindirizzaw il-bżonnijiet ta’ madwar 
5,000 pazjent u jnaqqsu t-tul ta’ żmien li persuna jkollha 
tqatta’ l-isptar fuq kura psikjatrika
•	
Mediċini ġodda għat-trattament tal-Fibromajalġja li minnhom 
jibbenefikaw madwar 2,600 benefiċjarju
•	
It-trattament tal-anafilassi li hija reazzjoni allerġika severa tant 
li potenzjalment tista’ tkun ta' periklu għall-ħajja, li minnu ser 
jibbenefikaw madwar 1,400 pazjent. Dan it-trattament ser 
ikun ipprovdut fi 325 skola biex jiġi amministrat lill-istudenti 
f’każi t’emerġenza.
•	
Trattamenti għall-pazjenti li jbatu minn mard infjammatorju
•	
Mediċini ġodda għat-trattament tal-mard rari
•	
Mediċini b'xejn għall-pazjenti tal-IVF
 
2.8 Mediċini b'xejn għall-anzjani ta' 80 sena jew aktar li
jirċievu l-Għajnuna Supplimentari
Mis-sena d-dieħla, ser jibdew ikunu eliġibbli awtomatikament 
għall-għajnuna medika bla ħlas, jew il-Karta r-Roża kif inhi aktar 
magħrufa, dawk l-anzjani kollha fl-età ta’ 80 sena jew aktar u 
li jirċievu l-Għajnuna Supplimentari għax id-dħul tagħhom ikun 
taħt ċertu ammont.
Dan ser jibda jsir mingħajr il-ħtieġa li dawn l-anzjani joqogħdu 
għat-test tal-mezzi.
10
B’hekk madwar 4,500 anzjan jew anzjana ser jibdew jibbenefikaw 
minn mediċini b’xejn għall-ewwel darba.
2.9 Titjib fl-Għotja għal Ċittadini Anzjani
Ser inżidu b’€50 l-Għotja għall-Anzjani li għadhom jgħixu fil-
komunità jew f’dar tal-anzjani privata għal dawk l-anzjani fl-età 
ta’ 80 sena jew aktar, biex din tiżdied għal €400 fis-sena.
    
Madwar 21,000 anzjan ser jibbenefikaw minn din iż-żieda bi 
spiża ta’ €1 miljun.
Ta’ min ifakkar li din l-għotja tibda titħallas bi €300 fis-sena 
meta l-anzjan jew anzjana jagħlqu l-75 sena. Min ikun qed 
jirċievi l-għotja li nagħtu lil min ma jikkwalifikax għal pensjoni 
kontributorja iżda jkun ħallas xi kontribuzzjonijiet, jirċievi ż-żewġ 
għotjiet flimkien. 
2.10 Żieda fil-Bonus għal twelid ta' tarbija jew adozzjoni
Ser inżidu l-bonus li jingħata mat-twelid ta’ tarbija jew adozzjoni 
li introduċejna s-sena l-oħra. Dan ser jiżdied b’€100, biex b’hekk 
minn €300 ser jitla’ għal €400. Madwar 4,000 ġenitur mistennija 
jibbenefikaw minn dan il-bonus.
2.11 Żieda fl-Allowance għal Tfal b'Diżabilità
Ser inżidu l-Allowance għal Tfal b’Diżabilità b’€5 li minnha 
jibbenefikaw madwar 1,700 familja.  Nefqa totali ta’ €0.5 miljun. 
B’hekk l-allowance ser togħla għal €1,560 fis-sena.
11
Ir-rata l-ġdida ser tkun kważi d-doppju ta’ dik li kienet titħallas 
fl-2013.  Fil-fatt fl-aħħar 8 snin u biż-żieda tas-sena d-dieħla ser 
inkunu żidna din l-allowance b’aktar minn €13 fil-ġimgħa jew 
€676 f’sena.
2.12 Żieda fl-Għotja għal Carer ta’ persuna b’diżabilità
severa
Ser inżidu wkoll l-Għotja għal Carer ta’ persuna b’diżabilità 
severa, li introduċejna għall-ewwel darba fil-Baġit li għadda, bi 
€300 minn €200 għal €500.
S’issa madwar 450 ġenitur ibbenefikaw minn din l-għotja. 
2.13 Għajnuna akbar għal persuni fuq l-Assistenzi Soċjali
Ser nagħtu l-kumpens sħiħ għall-għoli tal-ħajja għal persuni fuq 
l-Assistenzi Soċjali.
Dan ifisser li madwar 7,000 benefiċjarju li jirċievu l-Assistenzi 
Soċjali ser jibdew jieħdu ż-żieda sħiħa għall-għoli tal-ħajja u 
mhux b’żewġ terzi tal-kumpens għall-għoli tal-ħajja kif kienu 
qed jieħdu bħalissa. 
Ser nintroduċu wkoll proċedura ġdida sabiex persuni li ma 
jkollhomx indirizz fiss u li jkunu qed jingħataw servizz professjonali 
mill-FSWS, jibdew jingħataw taħt skrutinju kontinwu l-Għajnuna 
Soċjali sabiex jiġu megħjuna aħjar fil-ħtiġijiet tagħhom sakemm 
jidħlu fid-dinja tax-xogħol u sabiex eventwalment ikollhom fejn 
jgħixu.
12
2.14 Żieda fil-benefiċċju tal-Carer at Home
Ser inżidu l-benefiċċju tal-Carer at Home minn €6,000 għal 
€7,000 fis-sena.
Din il-miżura ser tkompli tiffaċilita iktar anzjani sabiex jibqgħu 
fil-komunità filwaqt li tagħti s-sostenn lil carers informali sabiex 
jibqgħu attivi fid-dinja tax-xogħol.
750 persuna jibbenefikaw minn din l-iskema b’nefqa addizzjonali 
li tqarreb il-€1 miljun.
2.15 Żieda fir-rata ta' sussidju tal-iskema Home Helper of
Your Choice
Ser inżidu wkoll ir-rata ta’ sussidju tal-iskema Home Helper of 
Your Choice biex minn sussidju ta’ €5.50 fis-siegħa titla’ għal €7 
fis-siegħa u għalhekk jiġu inċentivati biex iktar anzjani jagħżlu 
l-helper tagħhom.
2.16 Jiġu indirizzati l-inġustizzji tal-imgħoddi
Ser nallokaw ukoll madwar €11-il miljun għas-sena d-dieħla biex 
inkomplu nżommu kelmtna ma’ dawk li sofrew inġustizzji fl-
imgħoddi. Dawn il-fondi ser jiffinanzjaw għotjiet li qed jingħataw 
taħt tliet skemi differenti.
Dawn ser ikunu għall-eksħaddiema tax-xatt, tal-korpi, studenti 
ħaddiema u apprentisti li wara l-1979 daħlu mal-Gvern, għall-
eksħaddiema tal-Gas Board u għall-apprentisti tal-Malta 
13
Electricity Board li kienu ngħaqdu mal-Korporazzjoni Enemalta 
meta twaqqfet fl-1977.
 
Il-werrieta ta’ persuni eliġibbli taħt it-tliet skemi jibbenefikaw 
ukoll mill-għotjiet. 
Sur President, dawn il-miżuri li għadni kif ħabbart ifissru żieda 
totali ta’ kważi €70 miljun.
Għal dawk li ħasbu li l-Gvern kien ser jibda jaqta’ nifsu, aħna 
ngħidulu li mhux talli ma qtajniex nifisna imma talli għadna 
lanqas biss bdejna.
2.17 Ġustizzja ma' pensjonanti fi tqassim ta' wirt lill-ulied
Sur President,
Kull sena, skont il-liġi jitwaqqaf il-pagament ta’ każijiet ta’ 
pensjonijiet mhux kontributorji minħabba tqassim ta’ wirt, 
speċjalment fejn ikun jittratta donazzjonijiet lill-ulied. 
 
Ser inressqu emendi fil-liġi biex għal dawk li jkunu wirtu wara 
li bdew jirċievu l-pensjoni mhux kontributorja u jkunu ilhom 
jirċevuha għal mill-anqas ħames snin, il-limitu tal-kapital ser jitla’ 
minn €23,300 għal €50,000 għall-miżżewġin u minn €14,000 
għal €30,000 għall-persuni waħidhom. 
Barra minn hekk, donazzjonijiet sa total massimu ta’ €20,000 
li jsiru lill-ulied b’mod formali u legali u anke donazzjoni tal-arja 
tal-propjetà tal-pensjonant, ser jibdew jiġu esklużi mill-kalkolu 
tal-kapital tal-pensjonant.
14
 
Dawn huma sitwazzjonijiet li jolqtu ftit każi fis-sena imma 
nemmnu li ħadd m’għandu jitħalla lura.
Din hija verament ir-ruħ soċjali ta’ dan il-Gvern, Sur President.
2.18 L-effetti fuq il-pensjoni f'kazi ta' separazzjoni
Aħna konxji ta’ sitwazzjonijiet li jsibu ruħhom fihom meta jiġu 
għall-pensjoni numru ta’ persuni miżżewġin, speċjalment nisa, 
meta jisseperaw ta’ eta’ relattivament kbira.  Dan jiġri l-aktar 
meta wieħed jew waħda mill-konjuġi, ħafna drabi il-mara, tkun 
qattgħet ħafna żmien barra mid-dinja tax-xogħol sabiex tieħu 
ħsieb id-dar u l-familja u allura meta tiġi għall-pensjoni ikollha 
l-bolol neqsin.
Il-Gvern bħalissa qiegħed jikkunsidra proposti sabiex din is-
sitwazzjoni tigi ndirizzata b'mod li biha ssir ġustizzja soċjali 
maż-żewġ konjuġi. Qed nippjanaw li nagħtu aktar dettalji dwar 
dan matul is-sena li ġejja.
2.19 Aktar titjib għall-persuni li għadhom ma jiħdux
pensjoni
Din is-sena wettaqna ġustizzja ma’ aktar minn 800 persuna, fil-
maġġoranza tagħhom nisa, li kkwalifikaw għal pensjoni tal-irtirar 
imnaqqsa billi ttieħdu inkonsiderazzjoni l-bolol li ħallsu meta 
kienu fl-impjieg qabel għalqu l-età ta’ 19-il sena.
 
Minkejja dan, għad hemm madwar 1,200 persuna li ħallsu mill-
anqas 10 snin bolol imma għadhom mhux intitolati għall-pensjoni 
għax ma ħallsux bolol minn Jannar 1979 ’il quddiem.  Dawn ukoll 
15
ser jibdew jikkwalifikaw għall-ekwivalenti tal-anqas rata tal-
pensjoni taż-żewġ terzi li hi ta’ madwar €50 fil-ġimgħa b’nefqa 
totali ta’ €3.2 miljun.
Se nagħtu wkoll l-opportunità lill-persuni li skont rekords uffiċjali 
kienu f’impjieg qabel it-twaqqif tal-Korporazzjoni tax-Xogħol 
u t-Taħriġ fl-1990 iżda ma nstabx ħjiel li tħallsu bolol sakemm 
damu jaħdmu, biex ikunu jistgħu jħallsu sa mhux aktar minn 
ħames snin bolol nieqsa għal perjodi li skont ir-rekords uffiċjali 
juru li kienu jaħdmu.
Barra minn hekk, persuni li jkunu laħqu l-età ta’ 59 sena, li 
jkollhom xi kontribuzzjonijiet tas-sigurtà soċjali neqsin u li jkunu 
qed jirċievu l-Pensjoni tal-Invalidità, ser ikunu jistgħu jħallsu sa 
5 snin ta’ kontribuzzjonijiet b’lura wkoll.
2.20 Miżura favur ħaddiema part-time b'aktar minn
impjieg wieħed
Sabiex il-ħaddiema t’issa meta jaslu biex jirtiraw ngħinuhom 
ikollhom pensjoni aħjar, ser nagħtuhom l-opportunità li jibdew 
iħallsu l-bolla tas-sigurtà soċjali fuq aktar minn xogħol part-
time wieħed sa massimu ta’ 40 siegħa xogħol fil-ġimgħa. 
Potenzjalment madwar 10,000 ħaddiem ser igawdu minn din 
il-miżura.
2.21 Ħlas ta' Għajnuna Medika lil persuni invalidi li jgħixu
mal-ġenituri
Persuni taħt il-61 sena li jgħixu mal-ġenituri tagħhom u jirċievu 
l-Pensjoni għall-Invalidità jistgħu jibbenefikaw mill-Għajnuna 
16
Medika jekk jissodisfaw għadd ta’ kundizzjonijiet li huma l-aktar 
relatati mad-dħul kapitali tagħhom u tal-ġenituri. Jekk persuna 
tikkwalifika, il-benefiċċju jitħallas lill-ġenituri u mhux lilu jew lilha. 
Din l-anomalija ser titneħħa sabiex f’każi bħal dawn applikant 
jitqies separatament, jittieħed biss inkonsiderazzjoni d-dħul 
u l-kapital tiegħu jew tagħha biss, u li l-ħlas tal-benefiċċju jsir 
direttament lill-applikant.
2.22 Tneħħija tat-test tal-mezzi tad-dħul fl-assistenza għal
diżabilità severa
Bis-saħħa ta’ riformi f’dawn l-aħħar snin fil-qasam tad-diżabilità, 
il-Gvern introduċa benefiċċji ġodda u saħħaħhom b’titjib fil-
kundizzjonijiet tagħhom biex ikunu ta’ aktar wens għal persuni 
b’diżabilità u l-familji tagħhom.  Dan billi fost l-oħrajn daħħal 
tliet livelli differenti ta’ benefiċċji bl-ogħla livell mhux marbut 
ma’ test tal-mezzi.
 
Minkejja dan, biex wieħed jikkwalifika għaż-żewġ livelli l-oħra  ta’ 
benefiċċji għad xorta hemm rabta ma’ test tal-mezzi tad-dħul 
li ma jkunx ġej minn impjieg.  Bi pjaċir inħabbar li dan it-test 
tal-mezzi fuq id-dħul ser jitneħħa wkoll minn Jannar li ġej biex 
issa kull assistenza għal diżabilità issa mhux ser tkun marbuta 
mat-test tal-mezzi.
2.23 Persuni intitolati għal Pensjoni għal Korriment fuq
ix-Xogħol
Minn Jannar li ġej ser inneħħu r-restrizzjonijiet legali għal persuni 
li jġarrbu diżabilità kawża ta’ korriment fuq il-post tax-xogħol u 
li jibqgħu jaħdmu biex kemm idumu jaħdmu u jieħdu l-Pensjoni 
17
għal Korriment fuq ix-Xogħol, dawn il-persuni ma jkollhomx 
tnaqqis minn benefiċċji futuri tal-mard, tal-qgħad jew ta’ xi 
korriment fuq ix-xogħol, li jistgħu japplikaw għalihom. 
 
2.24 Għajnuna lit-tfal vulnerabbli
Konxji li ħafna realtajiet soċjali jsibu ftit soljev fl-iskejjel tagħna. 
Il-faqar għadu jeżisti minkejja li naqas mhux bi ftit. Dmir dan 
il-Gvern jibqa’ l-mobilità soċjali għal kulħadd iżda sakemm 
dak jintlaħaq ma nistgħu qatt ninjoraw lit-tfal f’dawn it-tip ta’ 
ċirkostanzi. Għalhekk ser inkunu qed nagħtu għotja b’medja ta’ 
€10,000 fis-sena lil kull kap ta’ skola tal-istat minn Kinder sa 
Sekondarja b’nefqa ta’ €1 miljun, u jekk hemm bżonn din tiżdied, 
biex jaraw li t-tfal taħt is-superviżjoni tagħhom ma jkunux neqsin 
minn affarijiet bħall-ikel jew riżorsi bażiċi. Ser naraw li dawn 
il-flus ikunu disponibbli. Nafdaw lill-kapijiet tal-iskejjel tagħna 
fil-ġudizzju tagħhom.
Sur President, dan ser inkunu qed nagħmluh għax nemmnu li 
jekk ikun hemm imqar tifel wieħed jew tifla waħda li jbatu l-ġuħ 
f’soċjetà relattivament affluwenti bħalma hija tagħna, inkunu 
fallejna fl-obbligi morali tagħna bħala bnedmin. Nemmnu fil-
prinċipju li nagħtu l-qasba flok il-ħuta, iżda nemmnu wkoll li 
dawk vulnerabbli fostna li għandhom bżonn l-għajnuna issa, 
għandhom jingħataw l-għajnuna issa.
2.25 Tijtib fl-iskema dwar eżenzjonijiet/traħħis relatati
ma’ vetturi għal persuni b’diżabilità
F’dan il-baġit qegħdin jiġu proposti emendi għal żewġ kategoriji 
tal-iskema tal-eżenzjonijiet jew traħħis relatati ma’ vetturi għal 
18
persuni b’diżabilità dan sabiex iktar persuni bi bżonnijiet speċjali 
jkunu eliġibbli għal din l-iskema. Id-dettalji dwar dawn l-emendi 
jinsabu f’Tabella 2.1.
2.26 Skema għall-persuni b'diżabilità li jeħtieġu
Occupational Therapy
Ser jibbenefikaw ’il fuq minn 1,300 tifel u tifla b’diżabilità minn età 
tat-twelid sa 5 snin li jeħtieġu s-servizz kliniku ta’ Occupational 
Therapy. Dan ser iwassal biex tonqos il-waiting list ta’ tfal li qed 
jistennew servizz ta’ Occupational Therapy. Kull familja li taqa’ 
f’din il-faxxa se tkun qed tirċievi numru ta’ vawċers biex jintużaw 
f’servizz ta’ occupational therapy fil-privat. B’dan il-mod ikun 
qed jintlaħaq l-għan ta’ Early Intervention ma’ tfal b’diżabilità.
2.27 Investiment biex aktar skejjel ikollhom Autism
Units u magni Braille
Sejrin inkompli ninvestu biex ikollna aktar skejjel li jkollhom Autism 
Units. Sejrin ukoll ninvestu f’magni Braille biex insaħħu t-tagħlim 
multisensorjali u naraw kif inkabbru l-għarfien għat-tagħlim tal-
lingwa tas-sinjali, anki fost l-istess studenti u l-edukaturi.
   
2.28 Investiment biex tfal b'diżabilità jibqgħu jiġu
assistiti wara l-edukazzjoni post sekondarja
Ser naħdmu sabiex fuq medda ta’ snin naraw li dawk is-servizzi li 
bħalissa qed jingħataw lil dawn l-istudenti sakemm ikunu jattendu 
l-edukazzjoni obbligatorja, jibqgħu jingħataw lil dawk l-istudenti 
li jkomplu bl-istudji tagħhom wara l-edukazzjoni post sekondarja. 
19
2.29 Servizz ta’ Community Hub għall-persuni b'diżabilità
Ser ikun qed jiġi introdott ukoll servizz ta’ Community Hub 
ukoll fin-naħa tat-Tramuntana ta’ Malta fejn persuni b’diżabilità 
jistgħu jirċievu taħriġ speċjalizzat fuq aspetti diversi li għandhom 
x’jaqsmu mal-għejxien indipendenti.
2.30 Estensjoni tas-servizzi ta' psikoloġisti għall-persuni
b'diżabilità u l-familjari tagħhom
Apparti minn hekk, ser tibda l-estensjoni tas-servizzi ta’ 
psikoloġisti għall-persuni b’diżabilità u l-familjari tagħhom sabiex 
tkompli tiġi ffaċilitata l-għajnuna f’waqtha u fl-inqas dewmien 
possibbli.
 
2.31 Xiri ta' vettura 'drive from wheelchair' inkluż taħriġ
speċjalizzat lil numru ta' għalliema tas-sewqan
Ser tinxtara vettura “drive from wheelchair” sabiex persuni 
b’diżabilità jkollhom aċċess għal tagħlim tas-sewqan u għalhekk 
ikompli jitjieb il-livell ta’ indipendenza tagħhom. Ser jingħata 
wkoll taħriġ speċjalizzat lil numru ta’ għalliema tas-sewqan sabiex 
ikunu jistgħu jipprovdu dan it-taħriġ lil persuni b’diżabilità.
2.32 Tkomplija tal-proġett INK
Fl-2022, ser tkompli wkoll il-ħidma li nbdiet permezz tal-proġett 
INK, li kien parzjalment iffinanzjat mill-Fond Soċjali Ewropew 
sabiex ikompli jibqa’ jingħata taħriġ u opportunitajiet ta’ 
esperjenza ta’ xogħol bi ħlas għall-persuni b’diżabilità.
 
20
2.33 Aktar Investiment fir-Residenza San Vinċenz de Paul
Fir-Residenza għal Kura fit-Tul San Vinċenz de Paul, fil-Kumpless 
Rużar Briffa bħala parti mill-proġett ta’ Day Hospital, ser tkun 
qed tiġi installata faċilità ta’ CT Scan speċjalizzata. Dan il-proġett 
ser ikun qed ikompli mal-proġett li ser jitnieda f’Settembru 
bil-provvediment ta’ magna X-Ray f’dan l-istess Kumpless. 
Dawn is-servizzi interdixxiplinarji ġerjatriċi ser ikunu miftuħa 
kemm għall-anzjani fl-istess Residenza kif ukoll għall-anzjani 
fil-komunità. Miżura oħra ser tara l-implimentazzjoni ta’ ġnien 
għall-persuni bid-dimenzja fir-Residenza San Vinċenz de Paul. 
Fid-disinn tiegħu dan il-ġnien ser ikun qed jindirizza l-bżonnijiet 
speċifiċi ta’ persuni fi stadji differenti  ta’ din il-kundizzjoni.
2.34 Akkomodazzjoni
2.34.1 Nikru Biex Nassistu
Il-lista ta’ stennija tal-Awtorità tad-Djar għal akkomodazzjoni 
alternattiva niżlet għal inqas minn 1,800 persuna filwaqt li naqset 
bin-nofs ir-rata li biha jiżdiedu applikazzjonijiet ġodda.
Dan riżultat ta’ madwar 700 allokazzjoni ta’ appartamenti tal-
akkomodazzjoni soċjali, mill-istokk eżistenti u permezz ta’ skemi 
li permezz tagħhom jinkrew appartamenti mingħand il-privat, 
bħalma hija l-iskema Nikru biex Nassistu.
Matul is-sena li ġejja dan it-total mistenni jitla’ għal madwar 
680 familja li ser jiġu allokati dar permezz tal-iskema Nikru Biex 
Nassistu.
 
21
2.34.2 Proġett ta' akkomodazzjoni interġenerazzjonali
Ir-riġenerazzjoni ta’ propjetà fi stat dilapitat, parti mill-programm 
li nbeda aktar kmieni f’din il-leġiżlatura, qiegħed iħalli l-frott. 
Riżultat tiegħu sa issa l-Gvern għandu aktar minn 30 appartament 
li qiegħed jintuża għal skop soċjali.
 
Barra minn hekk, tkompla l-programm ta’ riġenerazzjoni, titjib u 
tisbiħ tal-blokok eżistenti kollha ta’ akkomodazzjoni soċjali fejn 
sar xogħol estensiv fuq il-faċċati u l-partijiet komuni li kompla 
tejjeb il-livell t’għejxien tar-residenti. Dan jorbot ma’ tiswijiet 
u manutenzjoni fuq djar privati li matul din is-sena laħqu 125 
intervent u xogħlijiet li jagħmlu d-djar aktar siguri u aċċessibbli 
għall-persuni b’diżabilità jew bi sfidi ta’ mobbiltà li minnhom din 
is-sena sar ’il fuq minn 123 intervent. 
Aktar minn hekk, fl-2022 ser jibda jopera l-ewwel programm ta’ 
akkomodazzjoni interġenerazzjonali f’pajjiżna, li ser jakkomoda 
madwar 80 resident – anzjani u żgħażagħ – li wkoll qed isir f’binja 
li ngħatat ħajja mill-ġdid bħala parti minn dan il-programm. 
2.34.3 Introduzzjoni ta' Care Plan
Wasal fil-fażi finali l-programm ta’ bini ta’ 500 appartament minn 
fondi tal-Bank Ewropew tal-Investiment u l-Bank tal-Iżvilupp 
tal-Kunsill tal-Ewropa filwaqt li miexi b’ritmu mgħaġġel il-bini 
ta’ kważi 700 appartament ieħor, fejn parti mill-investiment ġej 
mill-Fond Soċjali u tal-Iżvilupp Nazzjonali (NDSF).
 
Din is-sena tnieda studju minn ħdan il-Housing Development 
Fund dwar l-introduzzjoni ta’ Care Plan, programm semi-
speċifiku li jindirizza l-bżonnijiet partikolari li jwasslu lil dawn il-
22
persuni fi bżonn ta’ akkomodazzjoni. B’hekk inkunu qed inkomplu 
nindirizzaw il-bżonnijiet speċifiċi, niġġieldu d-dipendenza u 
nippromwovu l-mobbiltà soċjali.
Qed naraw li fuq numru ta’ snin din il-Care Plan tkun estiża fuq 
l-applikanti u l-benefiċjarji kollha ta’ akkomodazzjoni soċjali.
2.34.4 Estensjoni tal-iskema Equity Sharing Plus
L-Awtorità tad-Djar kienet strumentali biex żdied l-aċċess għas-
suq tal-propjetà fost kategoriji ta’ dħul baxx u medju. Komplew 
jiżdiedu l-benefiċjarji tal-iskema Equity Sharing miftuħa għal 
persuni li għandhom minn 40 sena ’l fuq, fejn il-Gvern jidħol għal 
massimu ta’ 50% tal-propjetà.
 
Din l-iskema issa sejra tiġi estiża  u ser tkun miftuħa għal persuni 
li għandhom minn 30 sena ’l fuq biex jiżdied l-aċċess tagħhom 
għas-suq tal-propjetà u jsiru sidien ta’ darhom. B’hekk bħalma 
diġà jsir ma’ persuni eliġibbli li għandhom aktar minn 40 sena, 
issa se jsir ma’ persuni li għandhom minn 30 sena ’l fuq, il-Gvern 
ser jidħol għal massimu ta’ 50% tal-propjetà flimkien max-xerrej. 
 
Sadattant ser jibqgħu miftuħin skemi oħra li jgħinu liż-żgħażagħ 
isiru sidien ta’ darhom, bħall-iskema tal-ħlas tal-10% depożitu 
li jsir fil-konvenju u li s’issa kellha aktar minn 200 benefiċjarju. 
Ser tibqa’ miftuħa wkoll l-iskema Home Assist biex persuni u 
koppji bi dħul baxx jirnexxilhom jieħdu self mill-bank.
23
Biex noffru iżjed possibbilitajiet u toroq differenti biex koppja 
tixtri l-propjetà tagħha, ser nesploraw il-possibbiltà biex jiġi 
kkreat fond b’rati vantaġġjużi u termini ta’ pagamenti iżjed ħfief 
għal dawk il-koppji bi dħul baxx.
2.34.5 Investiment li jkopri l-Fondazzjoni tal-Akkomodazzjoni
Affordabbli
Il-Gvern daħal fi ftehim mal-Arċidjoċesi ta’ Malta sabiex 
flimkien ikunu l-fundaturi tal-Fondazzjoni tal-Akkomodazzjoni 
Affordabbli, liema fondazzjoni ser tkun qed tiddisinja programmi 
ta’ akkomodazzjoni affordabbli u tassigura provvista permanenti 
ta’ akkomodazzjoni adegwata li tilħaq kategoriji differenti ta’ 
dħul. L-aktar kategorija fil-mira ta’ din il-fondazzjoni tkun dik ta’ 
persuni li d-dħul tagħhom jaqbeż il-kriterji ta’ eliġibbiltà għall-
akkomodazzjoni soċjali imma li fl-istess ħin mhuwiex b’saħħtu 
biżżejjed biex dawn il-persuni jkunu jistgħu jaċċessaw is-suq 
tal-propjetà mingħajr għajnuna. 
Bi qbil mal-Arċidjoċesi ta’ Malta, il-Gvern ser ikun qed ipoġġi 
is-somma ta’ €300,000 fis-sena biex ikopri l-amministrazzjoni 
u l-operat ta’ din il-fondazzjoni.
2.34.6 Tnaqqis fit-taxxa fuq il-bejgħ u x-xiri tal-propjetà li tkun
ġiet mikrija b'rati affordabbli
Il-Gvern ser inaqqas ir-rata ta’ taxxa bin-nofs fuq il-bejgħ jew 
ix-xiri tal-propjetà sal-ewwel €200,000 li tkun ġiet mikrija għal 
mhux inqas minn għaxar snin lill-inkwilini li jkunu eliġibbli għall-
Benefiċċju tal-Kera, b’rati affordabbli maħruġa mill-Awtorità 
tad-Djar. Jekk din tinbiegħ lill-inkwilin stess, ma titħallasx taxxa 
fuq il-bejgħ u x-xiri.
24
Għal dawk il-propjetajiet li ilhom mikrija anqas minn għaxar snin 
iżda iktar minn tliet snin, b’rati affordabbli għall-użu ta’ residenza 
primarja lill-inkwilini, it-taxxa fuq il-bejgħ u x-xiri ser titnaqqas 
bin-nofs.
2.34.7 Sussidju fuq xogħlijiet ta' adattament strutturali
Qed ikollu impatt pożittiv l-intervent tal-Awtorità tad-Djar fis-suq 
fil-vesti ta’ regolatur. Fil-fatt mid-dħul fis-seħħ tar-regolazzjoni 
tas-suq tal-kera privata fl-2020, huma aktar minn 40,000 il-
kuntratti li ġew reġistrati, b’mijiet ta’ tilwim riżolt f’numru limitat 
ta’ ġranet skont il-liġi mill-Panel għar-Riżoluzzjoni ta’ Tilwim dwar 
il-Kera fi ħdan l-Awtorità.
 
B’rabta mal-kirjiet ikkontrollati, il-valur tal-propjetà li fuqu hemm 
sussidju fuq xogħlijiet ta’ adattament strutturali biex jiġi evitat 
periklu fi djar suġġetti għal kera ta’ qabel l-1 ta’ Ġunju 1995, 
ser jitla’ għal €250,000. B’hekk ser ikun qed jingħata sussidju 
li jlaħħaq €25,000 u fl-istess waqt jintlaħqu aktar benefiċjarji.
2.34.8 Garanzija New Hope 
L-Awtorità tad-Djar, permezz ta’ back-to-back guarantee ta’ 
€3 miljun mill-Fond Soċjali u tal-Iżvilupp Nazzjonali (NDSF), 
qed toffri alternattiva għall-polza tal-assigurazzjoni fuq il-
ħajja lil persuni li minħabba kundizzjonijiet mediċi li sofrew fil-
passat inkella diżabilità li jgħixu biha, ma kinux qed jingħataw u 
għaldaqstant ma setgħux isiru sidien ta’ darhom.
25
Tabella 2.1: Emendi għall-Iskema dwar Eżenzjonijiet/Traħħis
Relatati ma’ Vetturi bil-Mutur għal Persuni bi
Bżonnijiet Speċjali
Vettura ta’ persuna li d-diżabilità 
tagħha tipprekludiha milli ssuq
Vetturi ta’ ġenituri (carers) tal-
persuna bi bżonnijiet speċjali, jew 
membri tal-familja tal-ewwel grad 
ta’ parentela, jew il-konjuġi  ta’ din 
il-persuna bi bżonnijiet speċjali
Vetturi b’trażmissjoni 
manwali
Eżenzjoni/Traħħis 
annwali fuq il-liċenzja ta’ 
ċ-ċirkolazzjoni tal-vettura
Nota
Vetturi b’trażmissjoni 
manwali bil-modifiki
Eżenzjoni/Traħħis fuq it-
taxxa tar-reġistrazzjoni
€850
Eżenzjoni/Traħħis mid-
dazju fuq l-importazzjoni
€1,700
Eżenzjoni/Traħħis mit-taxxa 
fuq il-valur miżjud
€1,700
Eżenzjoni/Traħħis 
annwali fuq il-liċenzja ta’ 
ċ-ċirkolazzjoni tal-vettura
Nota
Vetturi awtomatiċi
Eżenzjoni/Traħħis fuq it-
taxxa tar-reġistrazzjoni
€1,200
Vetturi awtomatiċi bil-
modifiki
Eżenzjoni/Traħħis fuq it-
taxxa tar-reġistrazzjoni
€1,200
Eżenzjoni/Traħħis fuq it-
taxxa tar-reġistrazzjoni
€1,200
Eżenzjoni/Traħħis mid-
dazju fuq l-importazzjoni
€2,400
Eżenzjoni/Traħħis mid-
dazju fuq l-importazzjoni
€2,400
Eżenzjoni/Traħħis mit-taxxa 
fuq il-valur miżjud
€2,400
Eżenzjoni/Traħħis mit-taxxa 
fuq il-valur miżjud
€2,400
Eżenzjoni/Traħħis 
annwali fuq il-liċenzja ta’ 
ċ-ċirkolazzjoni tal-vettura
Nota
Nota
Vetturi b’trażmissjoni manwali u vetturi awtomatiċi rreġistrati wara l-1 ta ‘Jannar 2009: l-ebda taxxa 
annwali fuq iċ-ċirkolazzjoni tal-vettura ma tapplika għall-ewwel ħames snin mis-sena tal-manifattura, 
u mis-sitt sena, 50% tat-taxxa annwali fuq iċ-ċirkolazzjoni tal-vettura. Dawn it-tariffi huma applikabbli 
għal vetturi petrol sa 180g/km emissjonijiet ta’ CO2 u għal karozzi diesel sa 150g/km emissjonijiet ta’ 
CO2. It-taxxa annwali fuq iċ-ċirkolazzjoni tal-vettura għandha tiġi mħallsa kollha jekk l-emissjonijiet 
jaqbżu dawn il-livelli msemmija.
Vetturi b’trażmissjoni manwali bil-modifiki u vetturi awtomatiċi bil-modifiki: l-ebda taxxa annwali fuq 
iċ-ċirkolazzjoni tal-vettura ma tapplika għall-ewwel ħames snin mid-data tar-reġistrazzjoni, u mis-sitt 
sena, 50% tat-taxxa annwali fuq iċ-ċirkolazzjoni tal-vettura. Dawn it-tariffi huma applikabbli għal 
vetturi petrol sa 180g / km emissjonijiet ta’ CO2 u għal karozzi diesel sa 150g / km emissjonijiet ta’ CO2. 
It-taxxa annwali fuq iċ-ċirkolazzjoni tal-vettura għandha tiġi mħallsa kollha jekk l-emissjonijiet jaqbżu 
dawn il-livelli msemmija.
26
3. Malta Bieżla
Sur President,
Jekk hemm tema li dan il-Gvern matul dawn l-aħħar tmien 
snin ġab il-kredibilità fiha hija li jara kif Malta jkollha tkabbir 
ekonomiku b’saħħtu ħalli jinħoloq il-ġid. Il-flus biex inġibu iżjed 
mobilità soċjali, innaqqsu l-faqar u ninvestu fil-qasam soċjali u 
fis-saħħa ma jaqgħux mis-sema. Jiġu għaliex tikber l-ekonomija. 
Iżda llum hemm min qed jgħidilna tajjeb li qed jinħoloq ix-xogħol 
u l-ġid iżda jgħidulna wkoll ejja naraw li pajjiżna jibqa’ post li 
tieħu pjaċir tgħix fih. Dan għaliex it-tkabbir ekonomiku b’saħħtu 
li kellna f’dawn l-aħħar snin ġab sfidi ġodda li huma differenti 
minn dawk li kellna fl-2013. Għalhekk it-tkabbir ekonomiku ma 
jistax ikun l-uniku indikatur u l-flus ma jistgħux ikunu l-uniku kejl 
tas-suċċess. Hemm bżonn ikun hemm aktar enfasi fuq l-żvilupp 
ekonomiku.
Għalhekk nixtieq hawnhekk nispjega d-differenza bejn it-tkabbir 
ekonomiku u l-iżvilupp ekonomiku ħalli nifhmu eżatt il-pjan wara 
dan il-Baġit. It-tkabbir ekonomiku jkejjel iż-żieda fil-produzzjoni 
ta’ oġġetti u servizzi fl-ekonomija. Għalhekk it-tkabbir ekonomiku 
huwa indikatur li jkejjel iż-żieda fid-dħul nazzjonali. Dan ifisser 
li huwa indikatur kwantitattiv iżjed milli kwalitattiv. L-iżvilupp 
ekonomiku huwa indikatur li jkejjel mhux biss id-dħul Nazzjonali 
iżda wkoll aspetti kwalitattivi bħat-titjib fil-kwalità tal-ħajja billi 
jħares fost oħrajn lejn ir-rata tat-tluq kmieni mill-iskola u l-life 
expectancy. 
27
F’dan il-kuntest, dan il-Baġit huwa maħsub sabiex jtejjeb l-iżvillup 
ekonomiku magħġun mas-sostenibbilità fl-ambjent.
3.1 Investiment fil-kapital uman
Sabiex pajjiż jiżviluppa ekonomikament, il-Gvern irid jinvesti 
fir-riżorsi li jipproduċu il-prodotti u s-servizzi. Il-fatturi tal-
produzzjoni jinqasmu f'erba’ kategoriji: l-art, il-ħaddiem, il-
kapital u l-intraprenditur. Dawn kollha jifformaw il-pedament 
tal-ekonomija. 
 
Meta nitkellmu fuq il-kapital irridu nagħmlu distinzjoni bejn il-
kapital fiżiku jiġifieri l-investiment fl-infrastruttura tal-pajjiż u 
l-kapital uman li jippreżenta l-ħiliet, il-livell tal-edukazzjoni u 
taħriġ tan-nies fis-suq tax-xogħol. Meta pajjiż jinvesti fil-ħaddiem, 
ikun qed jinvesti fil-kwantità ta’ dan ir-riżors. Jiġifieri ikun qed 
jara li jnaqqas ir-rata ta’ qgħad u jżid l-impjiegi. Iżda investiment 
fil-kapital uman imur lil hinn minn hekk għax huwa investiment 
fil-ħiliet, l-għarfien u l-esperjenza li jkollu l-ħaddiem.
Matul is-snin, dan il-Gvern investa fil-ħaddiem u riżultat t’hekk, 
qed nirreġistraw fost l-ogħla rati ta’ impjiegi u l-inqas rati ta’ 
qgħad kemm fl-istorja u anke meta mqabbel ma’ pajjiżi Ewropej.
 
Iżda issa jmiss li niffokaw fuq l-investiment fil-kapital uman.
Fil-pajjiżi avvanzati hemm ġirja kontra l-ħin biex l-ekonomiji 
jikkalibraw ruħhom għas-setturi l-ġodda tat-teknoloġija u 
l-ekonomija l-ħadra. It-teknoloġija u l-ekonomija l-ħadra huma 
l-futur. Irridu naċċettaw din ir-realtà ħalli nkunu ppreparati 
28
għaliha. Mhux talli hekk, talli jekk ninvestu kmieni f’dawn l-oqsma 
nistgħu nkunu kompetittivi u aktar dinamiċi minn pajjiżi oħra. 
Biex nirnexxu anke f’dawn l-oqsma rridu qabel xejn ninvestu fil-
ħiliet tal-ħaddiema tagħna.
Tista’ tkun l-aktar pajjiż sinjur fid-dinja, iżda jekk in-nies tiegħek 
ma jkollhomx il-ħiliet t’għada, jintilef kollox. Pajjiżna m’għandux 
żejt, gass jew riżorsi minerali.  Sirna dak li sirna bil-ħila u l-għaraq 
tal-ħaddiem Malti u Għawdxi.
3.1.1 Il-Politika Nazzjonali tax-Xogħol
Ftit tal-jiem ilu nedejna l-Politika Nazzjonali tax-Xogħol il-ġdida 
li biha ser nibdew naffrontaw din l-isfida.
Din il-politika fiha pjan li bih ser inkunu qed ngħollu l-valur tas-
siegħa xogħol tal-ħaddiem Malti u Għawdxi. Dan ser isir billi 
ntejbu l-ħiliet, noffru opportunitajiet ta’ taħriġ, ninċentivaw lil dak 
li jħaddem u lill-ħaddiema nfushom biex itejbu l-ħiliet tagħhom.
Sur President qiegħed inpoġġi kopja fuq il-mejda tal-kamra.
3.1.2 Ċensiment tal-Ħiliet tal-Ħaddiema
Sabiex ikollna stampa ċara u wiesgħa tal-ħiliet tal-ħaddiema 
f’pajjiżna, kmieni s-sena d-dieħla ser nagħmlu ċensiment 
Nazzjonali tal-ħiliet tal-ħaddiema. Dan iċ-ċensiment ser ikun 
l-ewwel wieħed tax-xorta tiegħu mhux biss f’pajjiżna iżda anke 
fl-Ewropa b’investiment totali ta’ €2 miljun.
29
Biex dan iċ-ċensiment jibqa’ aġġornat fil-futur, ser naraw li dan 
il-proċess ikun wieħed diġitali.
 
Xogħolna bħala Gvern imbagħad ikun li naraw li dik id-domanda 
ta’ xogħol tiġi mimlija b’ħaddiema Maltin u Għawdxin imħarrġin 
għalihom.
Hekk kif jitlesta dan l-eżerċizzju ser nibdew nagħmlu digitalisation 
audit tal-postijiet tax-xogħol biex inkunu preparati għal din 
l-isfida l-ġdida.
3.1.3 Fond ta’ Taħriġ
Fil-Politika Nazzjonali tax-Xogħol rajna l-importanza tat-taħriġ u 
l-karba tal-industrija għal aktar ħiliet speċjalment dawk b’ħiliet 
tekniċi u speċjalizzati.
 
Għalhekk ser inkunu qegħdin inniedu Fond ta’ taħriġ li, għall-bidu 
ser ikun fih €2 miljun iżda ma neskludix li jiżdied jekk ikun hemm 
bżonn, biex l-industrija stess tkun tista’ tħarreġ lil ħaddiema bi 
programmi magħmula minnha. Ser inkun qiegħed niltaqa’ mal-
imsieħba soċjali biex inħaddmu din il-miżura flimkien u niżguraw 
li tkun ta’ suċċess.
3.1.4 In-Work Benefit għal ħaddiema b’ħinijiet atipiċi
Mis-sena d-dieħla, ser nibdew nagħtu €150 f’in-work benefit 
fis-sena għal dawk il-ħaddiema li għandhom paga bażika li ma 
teċċedix l-€20,000, li jaħdmu ħinijiet atipiċi jiġifieri, filgħaxijiet, 
fi tmiem il-ġimgħa u bix-xift mal-privat f’dawn is-setturi li ġejjin: 
akkomodazzjoni u servizzi tal-ikel, servizzi amministrattivi u ta’ 
30
sapport, manifattura, trasport u ħażna u bejgħ bl-ingrossa u 
bl-imnut. Il-ħaddiema jridu jkunu tal-anqas ħadmu 6 xhur matul 
sena kalendarja f’dawn is-setturi. B’kollox ser jibbenefikaw mal-
40,000 ħaddiem b’benefiċċju ekwivalenti għal madwar 10% 
tat-taxxa tad-dħul li jħallsu.
 
Dawn il-ħaddiema ser inkunu qed intuhom €6 miljun.
3.1.5 Aktar tnaqqis fir-rata tat-taxxa fuq id-dħul
Din is-sena naqqasna r-rata tat-taxxa fuq id-dħul mill-overtime, 
fejn l-ewwel 100 siegħa ta’ overtime fis-sena għal dawk b’paga 
bażika li ma teċċedix l-€20,000 fis-sena u li ma għandhomx 
pożizzjoni maniġerjali, bdiet tiġi intaxxata bil-15%.
Sabiex inkomplu nnaqqsu r-rata tat-taxxa fuq id-dħul, is-sena 
d-dieħla dawk il-ħaddiema li l-paga bażika tagħhom ma teċċedix 
€20,000 fis-sena u li ma għandhomx pożizzjoni maniġerjali, 
ser jibdew jiġu intaxxati bil-15% fuq l-ewwel €10,000 dħul mill-
overtime.
B’din il-miżura ser inkunu qed nagħtu lill-ħaddiema €6 miljun 
fit-traħħis fit-taxxa tad-dħul. ’Il fuq minn 30,000 ħaddiem ser 
igawdi minn din il-miżura.
3.1.6 Aġġustament għal ħelsien mit-taxxa għal pensjonanti
Sabiex ninkoraġixxu l-pensjonanti jibqgħu attivi u jkomplu 
jaħdmu wara li jilħqu l-età tal-irtirar, f’temp ta’ 5 snin bis-sena 
d-dieħla tkun l-ewwel waħda, id-dħul mill-pensjoni mhux ser 
jibqa’ jiġi kkalkulat bħala dħul għal fini tat-taxxa.
31
 
Dan ifisser li madwar 8,500 pensjonant li għandhom dħul ieħor 
mal-pensjoni se jaraw tnaqqis sostanzjali fit-taxxa li jħallsu filwaqt 
li 8,200 pensjonant li għandhom dħul ieħor mal-pensjoni mhux 
ser jibqgħu jiġu ntaxxati. Din il-miżura ser tiswa b’kollox €27 
miljun.
3.1.7 Ir-rata tal-part-time tonqos minn 15% għal 10%
Dan il-Gvern ser iwettaq wegħda elettorali oħra fejn ser ikompli 
jippremja lill-bieżel. Ser inkunu qed innaqqsu t-taxxa fuq id-dħul 
għall-part-timers minn 15% għal 10%.
 
Sur President, din hija miżura li ħafna nies ilhom jitolbu għaliha 
u dan il-Gvern li jwiegħed, iwettqu.
B’hekk b’din il-miżura ser inkunu qed nagħtu lil 23,000 ħaddiem 
€5 miljun fit-tnaqqis fit-taxxa tad-dħul.
3.1.8 Żieda fl-Iskema tal-In-Work Benefit
Ċertament waħda mill-miżuri li għenu biex jinċentivaw ix-xogħol 
u jikber id-dħul tal-familji kienet l-In-Work Benefit li dan il-
Gvern introduċa fl-2015.  Dan jitħallas lill-ġenituri li jaħdmu u li 
għandhom tfal taħt it-23 sena.
Dan ser ikun baġit ieħor fejn  ser intejbu l-In-Work Benefit.  Dan 
ser isir billi nestendu l-limiti u nżidu r-rati għall-benefiċjarji kollha.
•	
Għal koppji fejn it-tnejn jaħdmu, il-limitu tad-dħul ser jitla’ 
minn €35,000 għal €50,000 fis-sena;
32
•	
Għal koppji fejn wieħed mill-ġenituri jaħdem, il-limitu tad-dħul 
ser jitla’ minn €26,000 għal €35,000 fis-sena;
•	
Għal ġenituri waħidhom li jaħdmu – il-limitu tad-dħul ser jitla’ 
minn €23,000 għal €35,000 fis-sena.
Ir-rati minimi l-ġodda għal madwar 7,000 familja li ser 
jibbenefikaw mit-twessigħ tal-limiti ser ikunu ta’ €200 fis-sena. 
Iżjed minn hekk ser inżidu wkoll ir-rati kollha eżistenti b’€100 
fis-sena għal kull wild ukoll.
B’hekk ser inkunu qed nagħtu €2 miljun f’żieda lil dawn il-familji.
3.1.9 Żieda fit-Tax Refund
Bi pjaċir inħabbar ukoll li t-Tax Refund li ngħatat f’dawn l-aħħar 
snin minn dan il-Gvern, is-sena d-dieħla mhux talli ser terġa’ 
tingħata iżda talli ser terġa’ tiżdied.
Dan mhuwiex rifużjoni għal min ħallas taxxa żejda iżda huwa 
pagament biex il-bieżel nippremjawh.
Iċ-ċekk issa ser ikun qed jitla’ għal bejn €60 u €140 (ara Tabella 
3.1) bl-ogħla rifużjoni tingħata lil dawk bl-aktar dħul baxx.
Minn din il-miżura ser jibbenefikaw ’il fuq minn 250,000 persuna 
b’nefqa totali ta’ €24 miljun.
Pajjiżi oħra jżidu t-taxxi kif kienu jagħmlu ta’ qabilna u aħna 
Sur President, inkomplu nagħtu lin-nies għax dan huwa Gvern 
għan-nies.
33
3.1.10 Ħaddiema mal-kuntratturi li jipprovdu xogħol lis-settur
pubbliku
Smajna waqt il-proċess tal-konsultazzjoni kif il-ħaddiema tal-
kuntrattur u l-ħaddiema tas-settur pubbliku ma jirċivux l-istess 
introjtu għall-istess xogħol. Għalhekk għal dawk il-ħaddiema 
li huma impjegati mal-kuntratturi li jipprovdu xogħol lis-settur 
pubbliku, il-Gvern ser ikun qed iħallas doppju għas-sigħat ta’ 
xogħol li jinħadmu fi ħdud. Din in-nefqa tiswa €5 miljun.
3.1.11 Nestendu s-servizz taċ-childcare b’xejn 
Waħda mill-isfidi li n-negozji qed jaffaċċjaw illum hija n-nuqqas 
ta’ ħaddiema f’numru ta’ setturi, minħabba l-impatt tal-pandemija 
u n-nuqqas ta’ mobilità tal-ħaddiema. Din hija sfida li pajjiżi oħra 
wkoll qed jaffaċċjaw u li bħala Gvern kommessi li nindirizzaw.
Waħda mir-raġunijiet għalfejn il-Maltin u l-Għawdxin ma jaħdmux 
f’dawn l-oqsma hija minħabba li l-ħinijiet tax-xogħol ikunu 
filgħaxijiet, fi tmiem il-ġimgħa u bix-xifts.
Propju għalhekk ser inkunu qed nestendu s-servizz taċ-childcare 
b’xejn għal dawk il-ħaddiema li jaħdmu dawn il-ħinijiet.
3.1.12 Parental Leave
Il-Gvern se jibda diskussjonijiet fuq livell ta' MCESD, sabiex is-
sena d-dieħla, pajjiżna jkun f'pożizzjoni li jimplimenta d-direttiva 
tal-Unjoni Ewropea fuq il-parental leave u l-work-life balance.
3.1.13 Il-Paga Minima
Waħda mill-iktar affarijiet li jgħidulna l-ħaddiema bi dħul baxx 
34
hija dik li l-paga minima mhijiex biżżejjed. Fl-Unjoni Ewropea, 
il-paga minima ta’ Malta mhijiex fost l-anqas però nifhem li biex 
ikollok livell ta’ għejxien tajjeb u biex inżidu l-mobilità soċjali din 
għandha tiżdied. 
Għandha tiżdied f’kuntest li n-negozji jżommu l-kompetittività 
u dan jista’ jsir billi kif minn banda togħla l-paga minima, mill-
banda l-oħra rridu naraw kif din tista’ tiġi bbilanċjata bit-tnaqqis 
fit-taxxa tad-dħul tal-kumpaniji.
 
Fuq dawn it-temi matul is-sena li ġejja, il-Gvern ser ikun qed 
ikompli jaħdem mal-MCESD u l-istakeholders f’dawn l-oqsma 
biex tinstab pożizzjoni komuni għall-pajjiż li tkun ta’ ġid għall-
ħaddiema kif ukoll għan-negozji.
3.1.14 Rekwiżiti minimi skont il-liġi għal kuntratt tax-xogħol
Biex nipproteġu ħaddiema vulnerabbli ser inniedu portal onlajn 
fejn fihom ser ikun hemm templates ta’ kuntratti tax-xogħol. 
F’dawn il-kuntratti ser ikun hemm rekwiżiti u standards minimi li 
huma stipulati fil-liġi biex il-ħaddiema jkollhom id-drittijiet kollha 
tagħhom rispettati.
3.2 Għoli tal-ħajja
3.2.1 Kumpens għall-għoli tal-ħajja 
Iż-żieda għall-għoli tal-ħajja għas-sena d-dieħla ser tkun ta’ €1.75 
fil-ġimgħa liema żieda hija maħduma skont formula stabbilita 
bejn l-Imsieħba Soċjali kollha fi ħdan l-MCESD. Din iż-żieda 
tingħata lill-impjegati kollha, lill-pensjonanti kif ukoll lil dawk 
35
fuq il-benefiċċji soċjali. L-istipendji tal-istudenti ser ikunu qed 
jogħlew pro-rata.
3.2.2 Mekkaniżmu għall-għoli tal-ħajja għal familji vulnerabbli
L-għoli tal-ħajja hija realtà li dan il-Gvern mhux talli mhux ser 
jibża’ jitkellem fuqha iżda li ser naraw kif ser nindirizzaw biex 
fuq kollox nipproteġu lil dawk il-familji li l-aktar huma vulnerabbli 
għall-inflazzjoni. Inqis din l-isfida bħala prijorità u propju 
għalhekk fil-ġranet li ġejjin, ser niltaqgħu mal-istakeholders f’dan 
il-qasam biex nibdew niddiskutu mekkaniżmu ġdid li jaħdem 
indipendentament mill-COLA f’ċirkostanzi fejn l-inflazzjoni titla’ 
’l fuq sew. Dan il-piż ser iġorru l-Gvern għax nemmnu li filwaqt 
li għandna dejjem inħeġġu l-mobilità soċjali, għandna faxxa ta’ 
nies li għandhom bżonn l-għajnuna issa.
36
Tabella 3.1: Żieda fit-Tax Refund
Komputazzjoni: Singola
Dħul
Ammont
2021
2022
€0 - €15,000
€80
€125
€15,001 - €30,000
€65
€95
€30,001 - €59,999
€45
€60
Komputazzjoni: Miżżewġin
Dħul
Ammont
2021
2022
€0 - €20,000
€95
€140
€20,001 - €40,000
€80
€110
€40,001 - €59,999
€50
€65
Komputazzjoni: Ġenitur
Dħul
Ammont
2021
2022
€0 - €15,000
€90
€135
€15,001 - €30,000
€75
€105
€30,001 - €59,999
€45
€60
37
4. Malta Ambizzjuża
Ma nistgħu qatt naċċettaw realtà fejn tfal li jagħmlu tlettax-il 
sena fl-edukazzjoni obbligatorja joħorġu mis-sistema mingħajr 
il-ħiliet neċessarji fid-dinja moderna.
Malta kienet wieħed minn dawk il-ftit pajjiżi fejn l-istudenti ftit 
tilfu ġranet ’il bogħod mill-bank tal-iskola fis-sena skolastika li 
għaddiet. Dan grazzi għal investiment ta’ ’l fuq minn €30 miljun 
li ġew investiti f’dan ir-rigward.
Hawn wieħed ma jistax ma jirringrazzjax lill-edukaturi u dawk 
kollha li ħadmu biex it-tfal tagħna setgħu jkomplu jistudjaw.
 
4.1 Stipendji tal-istudenti kollha jiżdiedu b’10%
Sur President, meta dan il-Gvern jgħid li jrid ikompli jinvesti 
fil-ħiliet ta’ wliedna sabiex dawn verament ngħinuhom jilħqu 
l-potenzjal tagħhom, ikun qed jagħmel hekk bil-fatti.
Għalhekk, ser inkunu qed inżidu l-istipendji tal-istudenti kollha 
b'10%.
4.2 Stipendju lill-istudenti anke jekk jaħdmu sa massimu
ta' 25 siegħa fil-ġimgħa
Barra minn hekk, kull student li hu eliġibbli għall-istipendju ser 
ikun qed jibqa’ jingħatalu anki jekk l-istudent jaħdem sa massimu 
ta’ 25 siegħa fil-ġimgħa.
38
B’dawn iż-żewġ miżuri lill-istudenti ser inkunu qed intuhom żieda 
totali ta’ €5 miljun.
4.3 Aktar investiment fl-Apprentistat
L-apprentistat huwa importanti għax jorbot b’mod konkret id-
dinja tal-edukazzjoni mad-dinja tal-impjiegi.
 
Ser isir investiment biex jiżdied in-numru ta’ studenti li jsibu 
placements ta’ apprentistat mas-settur privat.  Ser isir investiment 
biex dawn l-istudenti ikunu aktar attrezzati b’laboratorji u 
faċilitajiet fejn ikunu jistgħu jitħarrġu fit-teknoloġija u ħiliet li 
s-setturi ekonomiċi ikunu jinħtieġu. 
4.4 Insaħħu l-istatus tal-professjoni tal-edukaturi
Tul is-sena d-dieħla ser inkunu qed naraw li tidħol fis-seħħ il-liġi 
l-ġdida li tirregola u tkompli ssaħħaħ l-istatus tal-professjoni 
tal-edukaturi. Din għandha twassal biex tagħti status aktar 
professjonali lill-edukaturi kollha, inkluz lil-KGEs u lil-LSEs, 
irrispettivament f’liema livell ta’ edukazzjoni jgħallmu.
Flimkien mal-Università ta’ Malta, l-MCAST u l-Istitut għall-
Edukazzjoni, sejrin naraw li jissokta l-programmi ta’ mentoring li 
jingħata lill-għalliema li jkunu għadhom kif gradwaw, u jkomplu 
jiżdiedu l-korsijiet biex kull edukatur ikun jista’ jissokta bit-taħriġ 
professjonali kontinwu tul il-karriera tiegħu jew tagħha.
39
4.5 Eżamijiet tas-SEC fl-istess skejjel fejn kienu jattendu
l-istudenti
Wara l-proġett pilota ta’ din is-sena, għas-sena skolastika li 
jmiss, ser ikun hemm aktar skejjel fejn l-istudenti sejrin ikunu 
qed jagħmlu l-eżamijiet tas-SEC fl-istess skejjel li kienu jattendu 
skola u b’hekk jonqos ftit l-istress peress li l-istudenti jkunu qed 
jagħmlu l-eżamijiet f’ambjent li huma jafu.
Din ser isir b’investiment ta’ €1 miljun u ser tgħin ħafna lil numru 
ta’ tfal b’ċertu kundizzjonijiet għax jagħmlu l-eżamijiet tagħhom 
f’ambjent li draw fih.
4.6 Tagħlim tax-Xjenza, Teknoloġija, Inġinerija u
Matematika (STEM)
Fejn jidħol it-tagħlim tax-Xjenza, it-Teknoloġija, l-Inġinerija 
u l-Matematika, dan il-Gvern ser ikompli jtejjeb il-faċilitajiet 
biex jingħata l-ogħla livell ta’ tagħlim. Għalhekk, sejrin nibdew 
programm ta’ modernizzar u investiment ta’ apparat modern ġo 
180 laboratorji tax-xjenza li jinsabu fl-iskejjel tagħna.
Barra minn hekk, ser inkomplu ntejbu l-infrastruttura tan-netwerk 
diġitali fl-iskejjel tal-istat. Dan biex jippermetti li nkunu nistgħu 
nużaw l-aħħar teknoloġija li teżisti f’dan il-qasam.
4.7 Modernizzar u Estensjonijiet ta’ Skejjel 
Wasal iż-żmien li ssir rinnovazzjoni fl-iskejjel tagħna li jinsabu 
fil-qalba tal-ibliet u rħula Maltin u Għawdxin.
40
Ser ninvestu biex intejbu l-infrastruttura, bħall-provvista tal-
elettriku, biex inkomplu ninvestu f’titjib bħall-arja kondizzjonata 
fl-iskejjel.
Ser ikompli l-bini ta’ skejjel ġodda fl-Imsida u r-Rabat Għawdex 
filwaqt li ser isiru proġetti ta’ modernizzar f’Ħal Qormi, il-Mellieħa, 
Ħal Għaxaq kif ukoll f’numru oħrajn f’Għawdex.
4.8 Programmi għar-riċerka u l-innovazzjoni
Ser inkunu qed inżidu l-fondi f’diversi programmi li jaqgħu 
taħt il-kappa tal-Kunsill Malti għax-Xjenza u t-Teknoloġija. Ser 
inniedu programm ġdid imsejjaħ Go to Market. Il-programm 
għandu l-għan li jilħaq il-qofol ta’ livell ta’ teknoloġija avvanzata 
sabiex din tiġi kkummerċjalizzata fis-suq lokali kif ukoll dak 
internazzjonali.
Permezz tal-iskema Horizon Support Measures ser niffaċilitaw il-
parteċipazzjoni ta' riċerkaturi u entitajiet Maltin fl-isfruttar ta' fondi 
minn dan il-Programm u ninkoraġġixxu aktar parteċipazzjoni. 
Horizon Europe joffri opportunitajiet eċċezzjonali lir-riċerkaturi 
Maltin biex jikkollaboraw ma’ riċerkaturi ta’ profil għoli u 
kumpaniji Ewropej u internazzjonali. Il-parteċipazzjoni f'Horizon 
Europe jtejjeb ukoll il-profil tar-riċerka f’Malta. 
4.9 Investiment fil-Kapital Fiżiku
Permezz tal-miżura tal-COVID Wage Supplement, 
issalvagwardjajna mal-100,000 impjieg u iktar minn 16,000 
kumpanija u negozju u self-employed.
41
Ser naraw li anke fil-fażi ta’ rkupru ma nħallux lin-negozji 
waħedhom u b’hekk ser noħolqu sett ta’ inċentivi ġodda.
 
4.9.1 Miżuri biex intaffu ż-żieda fil-prezzijiet tat-trasport
internazzjonali
Konxji mill-fatt li numru ta' negozji qed iżidu l-ħażna ta' prodotti 
importati, ser inkunu qed nestendu l-inċentiva tas-sussidju fuq il-
kera fuq numru akbar ta' negozji eleġibbli. Dan ser iwassal sabiex 
minn issa nibdew intaffu din l-ispiża li qed jaffaċċjaw numru ta' 
importaturi u negozji f'pajjiżna minħabba ż-żieda internazzjonali 
fil-prezzijiet tat-trasport.
4.9.2 Ninċentivaw lill-intrapriżi jinvestu
Ħafna gruppi ta' kumpaniji involuti f'industriji u intrapriżi 
differenti kellhom isostnu negozji milquta mill-Covid minn dħul 
magħmul permezz ta' operazzjonijiet oħra kif ukoll riservi li 
kienu ġejjin mix-xogħol iebes tal-passat tagħhom. Dawn l-istess 
entitajiet kienu diġà investew b'mod estensiv f'dawn is-setturi 
fis-snin preċedenti bil-ħsieb li jinħolqu iktar impjiegi u prosperità. 
Sabiex ngħinu lil dawk il-gruppi ta’ kumpaniji jirkupraw, qegħdin 
nintroduċu skema temporanja. Skema li tippermettilhom jieħdu 
l-benefiċċju minn capital allowances fuq l-investimenti li saru 
f’dawn l-intrapriżi milquta mill-pandemija u jużawhom favur it-
taxxa fuq dħul minn kumpaniji li baqgħu sostenibbli. Dan ifisser 
li l-benefiċċju tal-capital allowances ser ikun qed jiġi avvanzat. 
B'hekk jitnaqqsu l-kontijiet tat-taxxa kurrenti bl-effett li nħallu 
aktar flus li jerġgħu jiġu investiti mill-ġdid fl-ekonomija.
 
42
Għalhekk, gruppi ta’ kumpaniji li kellhom capital allowances 
mhux assorbiti jew mhux użati fis-sena 2020 u 2021 minħabba 
telf imġarrab fil-pandemija jkunu jistgħu japplikaw  għal dan il-
benefiċċju ta’ tnaqqis fit-taxxa kontra kwalunkwe dħul taxxabbli 
minn kumpaniji oħra, li jifformaw parti mill-istess grupp, għas-
sena 2021 (Sena ta’ Assessjar 2022).
Mis-sena d-dieħla Malta Enterprise se tintroduċi wkoll skema 
li biha persentaġġ tal-profitti li jinżammu fin-negozju jiġu 
investiti fi proġetti eleġibbli fl-istess negozju u / jew isir 
investiment f’negozju ieħor, se jirċievu benefiċċju ta’ taxxa 
sakemm l-investiment isir fi żmien sentejn mill-1 ta’ Jannar 2022. 
Din l-assistenza se tkun qed tara li timxi skont parametri ta’ 
assistenza għan-negozji.
Ser nintroduċu wkoll inċentivi fiskali biex inkomplu nappoġġjaw 
aktar investimenti innovattivi, ekoloġiċi u diġitali min-negozji kif 
ukoll investimenti fil-qasam soċjali.
4.9.3 Aktar skemi favur l-intrapriża
Permezz ta’ skemi bħal Change to Grow u Smart & Sustainable 
Investment, issa qed nagħtu ukoll għajnuna finanzjarja biex 
nixprunaw it-trasformazzjoni lejn operat iktar sostenibbli u 
diġitali. Dan filwaqt li l-intrapriżi li esperjenzaw telf qawwi qed 
nassistuhom bl-iskema ReStart.
Bi skemi differenti qed ngħinu lin-negozji jkomplu jiddeversifikaw, 
u nkomplu nagħtu għajnuna għall-istart-ups.
43
4.9.4 Riforma fis-sistema ta’ maħfra ta’ mgħax u penalitajiet
Dak li rnexxielna niksbu fl-oqsma soċjali, edukattivi u mediċi 
f’pajjiżna jista’ jitħares biss jekk kulħadd jagħti sehmu fil-ħlas 
tat-taxxa.  Għaldaqstant, inħossu li għandna nibagħtu sinjal 
ċar u sod illi, filwaqt li ser ngħinu lil min ġenwinament jiltaqa’ 
ma’ problemi ekonomiċi u fiskali, daqstant ieħor m’aħniex ser 
nittolleraw tlajjar mhux ġustifikat fil-ħlas tat-taxxa.
Għaldaqstant, nixtieq navża li s-sistema ta’ maħfra ta’ mgħax 
fuq bilanċi tat-taxxa ser tiġi kkunsidrata biss fit-termini stretti 
tal-proviso għar-regolament 2 tal-Avviż Legali 361 tal-2013 
(SL 372.26). Għaldaqstant mhux ser tkun in-norma li kulħadd 
jibbenefika minn maħfra ta’ mgħax.
B’effett mill-1 ta’ Ġunju 2022, ir-rata ta’ mgħax fuq bilanċi tat-
taxxa tad-dħul u tal-VAT ser tkun ta’ 7.2% fis-sena.
Il-Gvern jemmen illi għandu jsir dak kollu li hemm bżonn sabiex 
inħarsu l-moralità fiskali f’pajjiżna.
4.9.5 L-infrastruttura industrijali
Iż-żoni industrijali huma ta’ prijorità għal pajjiżna u ser nara 
li jiġu investiti xejn inqas minn €470 miljun biex dawn jiġu 
mmodernizzati. Dan l-investiment mill-INDIS ser joħloq spazji 
industrijali ġodda ukoll mingħajr ma tintuża art ODZ. Investiment 
ġdid lokali kif ukoll dak li ġej minn barra għandu bżonn dan 
l-investiment biex fl-aħħar mill-aħħar ikollna impjiegi aħjar għall-
ħaddiema.
44
Il-Life Sciences Park; Kordin Business Incubation Centre (KBIC); 
Ħal Far, Bulebel, Marsa, Kordin, San Ġwann u Ħal Luqa ser 
ikunu fost il-postijiet li ser jaraw parti minn dan l-investiment 
sostanzjali. 
Qed ngħinu wkoll il-kumpaniji tal-manutenzjoni tal-ajruplani fi 
bżonnijiet infrastrutturali tagħhom kif ukoll parkeġġ fiż-żona 
ta’ Park 4 tal-ajruport f’Ħal Farruġ, u b’hekk ikun iktar faċli 
għall-impjegati u l-klijenti ta’ dawn il-kumpaniji li jmorru f’dawn 
il-faċilitajiet.
4.9.6 Infrastruttura tat-toroq
Dan il-Gvern ser ikompli jtejjeb l-infrastruttura tal-gżejjer Maltin 
u Għawdxin sabiex pajjiżna jkun jista’ jkompli jsostni l-iżvilupp 
ekonomiku.
Għaldaqstant, il-Gvern ser ikompli jinvesti fil-programm ta’ toroq, 
kemm urbani kif ukoll rurali. Mill-2019 sal-lum diġà saru aktar 
minn 709 toroq residenzjali u rurali.
Ser ikunu qed jitkomplew ix-xogħlijiet li qed isiru fuq it-toroq 
arterjali li huma wkoll parti mit-Ten-T network. B’hekk sal-aħħar 
tas-sena jkunu tlestew numru ta’ proġetti, bħas-Central Link 
b’investiment ta’ madwar €55 miljun.
Hu ppjanat li matul is-sena li ġejja jitkomplew ix-xogħlijiet fuq 
il-mini ta’ Ħal Kirkop u l-Airport Intersection Project (KTAIP) u 
l-Bypass tal-Imrieħel fost proġetti oħra infrastrutturali.  Dawn il-
proġetti qed jiġu kumplimentati bit-tisbiħ tal-madwar, permezz 
ta’ tħawwil ta’ siġar maturi u pjanti oħra.  Fil-fatt, madwar dawn 
45
il-proġetti infrastrutturali, tħawlu aktar minn 32,000 siġra u aktar 
minn 20,000 arbuxelli.
F’dak li għandu x’jaqsam ma’ proġetti ta’ bini ta’ toroq arterjali 
u residenzjali f’Għawdex, tlestew madwar 34,000 metru kwadru 
ta’ toroq ġodda, sa Settembru 2021. Fl-2022, ser jitkomplew ix-
xogħlijiet fuq numru ta’ toroq arterjali u residenzjali.  Ser jibda 
wkoll ir-restawr tal-fdalijiet tal-akwadotti li jinsabu fil-konfini 
tar-Rabat. B’kollaborazzjoni sħiħa mal-Kunsilli Lokali, ser issir 
ir-riġenerazzjoni tal-pjazza ewlenija tal-Munxar u Ta’ Sannat.
4.9.7 Infrastruttura Marittima
Ser ikun qed isir investiment biex titjieb l-infrastruttura bħal 
tal-Port il-Kbir, biex b’hekk tkun użata kull rokna tal-port u 
jkunu jistgħu jsorġu vapuri, kemm tal-merkanzija kif ukoll dawk 
tat-turisti.  Dan kollu ser ikun qed issir fl-isfond tal-pjan tar-
riġenerazzjoni tal-Port il-Kbir li ġie varat matul din is-sena.
4.9.8 Żona Ekonomika Esklussiva
Fl-aħħar xhur pajjiżna beda jilleġiżla fuq kunċett ġdid biex jikseb 
il-potenzjal sħiħ tal-ibħra tiegħu. Bl-introduzzjoni taż-Żona 
Ekonomika Esklussiva ser nibdew nesploraw opportunitajiet fuq 
il-baħar bħall-enerġija rinnovabbli fost oħrajn.
4.10 Fondi Ewropej
Il-Gvern kiseb l-akbar allokazzjoni ta' Fondi Ewropej għal Malta 
u Għawdex fil-programm il-Ġdid ta’ Fondi Ewropej 2021-2027. 
L-allokazzjoni taqbeż sew €2 biljun, bl-ammont ta' fondi jlaħħaq 
is-somma ta' €2.27 biljun. 
46
Malta ser tibbenefika wkoll kważi €320 miljun ta' finanzjament 
mill-UE mill-Faċilità ta' Rkupru u Reżiljenza. F’Lulju 2021, 
Malta ssottomettiet il-pjan ta’ kif ser jintefqu dawn il-fondi 
lill-Kummissjoni Ewropea. Il-Pjan ta’ Rkupru u Reżiljenza ta’ 
Malta jippreżenta taħlita ta’ riformi strutturali u investimenti li 
għandhom l-għan li jrawmu l-irkupru mill-pandemija tal-Covid-19, 
kif ukoll jaċċelleraw t-transizzjonijiet lejn ekonomija u soċjetà 
iktar diġitali u ħadra.
4.11 Pjan strateġiku għas-settur tas-servizzi finanzjarji
ta’ Malta
F’Jannar ta’ din is-sena, il-Gvern waqqaf il-MFSAC (il-Kunsill 
Konsultattiv għas-Servizzi Finanzjarji ta’ Malta) li wieħed mill-
għanijiet ewlenin hu li jħejji Pjan Strateġiku fit-tul għall-Industrija. 
L-istrateġija nnifisha tħaddan tliet elementi. L-ewwel  fosthom  li 
tipproteġi l-industrija mill-irwiefen  u maltempati  kurrenti. It-tieni 
li tikkonsolida u ssaħħaħ l-istrutturi u s-sistemi l-iżjed importanti. 
It-tielet li tħeġġeġ  l-industrija  tattira aktar operaturi ġodda  u 
industriji innovattivi,  filwaqt li toffri  lill-Maltin  servizzi innovattivi 
iżda sikuri lokalment.
L-inizjattivi fundamentali sabiex titwettaq din l-istrateġija 
jinkludu s-simplifikazzjoni tal- Proċessi Regolatorji u l-Arkitettura 
Istituzzjonali, il-binja fil-fond tal-Infrastruttura  Nazzjonali għal 
Ħlas ta’ Pagamenti, il-Konsolidazzjoni tal-Immaniġġjar tal-
Identità, it-twaqqif ta’ kumitat li Jirriforma l-Liġi  għas-Servizzi 
Finanzjarji, l-Immodernizzar tal-Istruttura tat-Taxxi f’Malta, u 
l-Inkoraġġiment  tat-Talenti  fis-Servizzi Finanzjarji. Dawn kollha 
47
qed jiġu implimentati bl-intenzjoni li jħallu impressjoni pożittiva, 
effiċjenti u kredibbli fuq dak li se jużahom.
4.12 Identity Malta
Ġie implimentat it-titjib fil-pjattaforma elettronika tas-single 
permit u qed isir xogħol fuq l-estensjoni tal-pjattaforma 
elettronika għal ċittadini ta' nazzjonalità terza u dawk Ewropej. 
Issa jmiss li l-Aġenzija tkompli tinvesti biex tkun tista’ toffri aktar 
servizzi onlajn. 
Għas-sena 2022, qed isir xogħol mit-Taqsima tar-Riċerki, biex 
permezz ta’ investiment f’sistema ġdida elettronika, nutara ser 
ikunu jistgħu jissottomettu n-noti b’mod diġitali, bl-użu tal-firma 
elettronika kwalifikata. 
Identity Malta ser tkompli tipprovdi u ssaħħaħ is-servizz tal-eID 
bil-għan li tippromwovi aktar l-istrateġija għat-trasformazzjoni 
diġitali filwaqt li tnaqqas l-użu tal-karta.
4.13 Investiment f’niċeċ ġodda
Ser ninvestu €0.5 miljun biex, flimkien mal-istituzzjonijiet 
edukattivi Maltin, jitħejja taħriġ għal studenti terzjarji għal 
ċertifikazzjonijiet rikonoxxuti mill-industrija f’teknoloġija 
emerġenti.
Hemm ħafna opportunitajiet għaż-żgħażagħ tagħna f’niċeċ 
ekonomiċi ġodda bħall-iżvilupp tal-logħob diġitali, videogames 
u esports u hawnhekk ser isir investiment fl-edukazzjoni, 
48
promozzjoni u inċentivi u ftuħ ta’ inkubatur biex nattiraw din 
l-industrija.
4.14 Tnedija ta' Seed Fund
B’kollaborazzjoni mal-Malta Enterprise u l-Università ta’ Malta, ser 
jitnieda Seed Fund bil-għan li nħeġġu riċerkaturi u imprendituri 
b’ideat innovattivi u sostenibbli sabiex jiksbu l-appoġġ finanzjarju 
biex jiżviluppaw dawn l-ideat.
4.15 Start-Up Residence Permit
Permezz tal-proposta għal mekkaniżmu ta' Start-Up Residence 
Permit, Malta tista' tattira iktar start-ups u intraprendituri. 
Apparti l-iskemi li diġa' toffri l-Malta Enterprise, tinħass il-ħtieġa 
li jitwaqqaf punt ta' referenza li jkun jista' jifhem aħjar il-ħtiġiet 
ta' dawn l-intraprendituri, u tiġi offruta l-iStart-up Visa.  B'din 
il-visa, il-pakkett li Malta toffri jkun wieħed iktar attraenti u 
toffri flessibilita sabiex dawn l-istart-ups ikunu jistgħu jissetiljaw 
f'pajjiżna b'mod li jħalli frott, kemm għall-attivita' kummerċjali 
tagħhom kif ukoll għall-pajjiżna.
Il-Malta Enterprise se tkun qed taħdem mal-Malta Residency 
Agency biex jitwaqqaf il-programm neċessarju għal dawk li ġejjin 
minn barra l-Unjoni Ewropea, u li qed ifittxu bażi li toffrilhom 
pakkett tajjeb ta' għotjiet, benefiċċji u opportunitajiet.  Persuni li 
jikkwalifikaw għas-sett ta' kundizzjonijiet / kriterji, ikunu jistgħu 
japplikaw għal dan il-permess u jirrilokaw f'pajjiżna biex jagħtu 
kontribut fl-ekonomija Maltija.
49
4.16 Estensjoni tal-MDB SME Tailored Facility sabiex
tinkludi proġetti ħodor u sostenibbli
Sabiex inkomplu ninċentivaw l-investiment mis-settur privat 
fi proġetti ħodor li jixpurnaw ekonomija aktar sostenibbli ser 
inkunu qegħdin nestendu l-eliġibbiltà tal-SME Tailored Facility 
maħruġa mill-Bank Malti għall-Iżvilupp sabiex din tibda tinkludi 
wkoll self għal proġetti sostenibbli u ambjentali mis-settur privat 
innifsu.
Din il-miżura ser tkun qed tindirizza partikolarment lin-negozji 
żgħar u medji li jridu jiddiversifikaw l-operat u n-negozju 
tagħhom bi proġetti ħodor u ekoloġiċi. Dan għaliex permezz 
ta’ din il-miżura dawn in-negozji ser ikunu jistgħu jibbenefikaw 
minn self b’rati attraenti sa massimu ta’ €5 miljun. B’din il-miżura 
ser inkunu qed naġevolaw b’mod tanġibbli l-investiment dirett 
mis-settur privat fi proġetti li jixprunaw tkabbir ekonomiku 
sostenibbli u fuq kollox il-ħolqien ta’ Green jobs għall-ħaddiema 
Għawdxin u Maltin.
4.17 Twaqqif tal-Blue Med Hub
Il-Malta Enterprise ser tkun qed twaqqaf il-Blue Med Hub b’diversi 
esperti f’ dan il-qasam biex jattira startups u intrapriżi żgħar u 
medji, lokali u barranin. Il-Hub ser ikun qed jikkollabora ma’ 
entitajiet mill-Afrika u Lvant Nofsani biex jiftaħ l-opportunitajiet 
ta’ investiment f’dan is-settur.
4.18 Konċessjoni għat-trasferiment ta’ negozji tal-familja
Bħalma għamilna fl-aħħar snin, irridu nkomplu nassistu lin-negozji 
tal-familja biex ikunu jistgħu jimxu ’l quddiem u nassistuhom fl-
50
ippjanar aħjar tan-negozju tal-familja. Għal dan il-għan ser inkunu 
qed nerġgħu nestendu l-konċessjoni fuq it-tnaqqis fit-taxxa 
tal-boll minn 5% għal 1.5% meta negozji tal-familja jiġu trasferiti 
intervivos lill-ulied u ġenerazzjonijiet iżgħar.
4.19 L-Intrapriżi soċjali
Għax nemmnu fil-kontribut li l-intrapriżi soċjali jipprovdu 
lill-ekonomija Maltija ninsabu fl-aħħar stadju sabiex nieħdu 
leġiżlazzjoni li ser tkun qed issaħħaħ lil dan is-settur illi jaħdem 
tant favur it-titjib fil-kwalità tal-ħajja, l-inklużjoni soċjali, is-
sostenibbilità u l-protezzjoni tal-ambjent.
4.20 Ninvestu fit-Turiżmu
B'dispjaċir kont tara postijiet, bħall-Belt Valletta, matul il-
pandemija mingħajr turisti u fejn darba kien hemm il-ħajja, kien 
hemm il-kwiet. Kienet sena iebsa għal dawk kollha li jaħdmu f’dan 
il-qasam iżda li matulha raw appoġġ sħiħ min-naħa tal-Gvern 
b’nefqa ta’ kważi €800 miljun f’għajnuna lis-settur ta’ turiżmu.
Sur President, kburi li bis-saħħa ta’ din l-għajnuna, il-kollass li 
kienu qed jgħidulna li ser jiġri u li ħafna kienu qed ibassru, ma 
seħħx u minflok għandna ristoranti mimlija, lukandi li raw Sajf 
tajjeb u s-settur tat-turiżmu bil-mod il-mod qiegħed jirpilja. 
Il-futur ta’ dan il-qasam jorbot ma’ kemm pajjiżna jibqa’ jibrilla 
fil-qasam tal-Covid-19 u jkun destinazzjoni sigura għat-turisti.
 
51
Rotot ġodda tibqa’ l-aktar parti importanti biex jerġa’ jirpilja 
t-turiżmu. Fl-aħħar xhur komplew għaddejjin negozjati biex il-
linji tal-ajru jerġgħu jkunu mħajra jiftħu u jżidu r-rotot tagħhom.
Rajna l-linja nazzjonali tal-ajru l-Air Malta tikkonsolida r-rotot 
tagħha u żżid l-ajruplani operattivi f’rotot li jagħmlu l-aktar sens 
filwaqt li għadhom għaddejjin id-diskussjonijiet mal-Kummissjoni 
Ewropea fuq il-futur tal-kumpanija.
4.20.1 Konnettività f’Għawdex
Biex inkomplu ntejbu il-konnettività bejn il-gżejjer Maltin u 
Għawdxin, ser jiġu mmodernizzati l-faċilitajiet tal-heliport fix-
Xewkija.
Dan ser jikkumplimenta ħafna titjib fil-konnettività ta’ Għawdex 
ma’ Malta u lil hinn, kemm dik fiżika, bir-raba’ vapur li qed 
jopera fil-fliegu u bl-operat ta’ fast ferry service, kif ukoll dik 
tal-konnettività diġitali bit-tieni fibre optic cable li tlesta bejn 
Malta u Għawdex.
 
4.20.2 Żvilupp tal-Prodott Turistiku u Riġenerazzjoni ta’
Żoni Turistiċi
Apparti li naħdmu sabiex nistimulaw id-domanda turistika 
rridu naħdmu wkoll biex inkomplu nsaħħu l-offerta tagħna billi 
ninvestu fil-prodott turistiku. Aktar ma jkollna prodott b’saħħtu, 
attraenti u innovattiv aktar inkunu nistgħu nikkompetu b’suċċess 
u nattiraw ritorn ekonomiku aktar b’saħħtu.
 
F’dan il-kuntest, għadna kif waqqafna Aġenzija ġdida għar-
Riġenerazzjoni taż-Żoni Turistiċi.  Din l-entità ser tkun iffukata 
52
fuq l-ippjanar u l-implimentazzjoni ta’ proġetti maġġuri ta’ 
riġenerazzjoni taż-żoni turistiċi kostali u kif ukoll l-immaniġġjar 
ta’ dawn iż-żoni.
L-Aġenzija għar-Riġenerazzjoni taż-Żoni Turistiċi, ser tkun qed 
taħdem fuq numru ta’ proġetti fosthom il-Pjan Ħolistiku ta’ 
Riġenerazzjoni għaż-Żona tat-Tramuntana ta’ Malta li tinkludi San 
Pawl il-Baħar, Buġibba, il-Qawra u x-Xemxija. Proġett bħal dan 
jixraqlu studju u konsultazzjonijiet. Għaldaqstant ġie nnominat 
kumitat b'esperjenzi wiesgħa u b'involviment tal-lokal biex 
jiġu determinati l-istudji li huma meħtieġa qabel jiġu elenkati 
l-proposti b'rabta mal-pjan ta' riġenerazzjoni għal Buġibba. 
4.21 L-Industrija tal-Films
Tul il-bidu tal-pandemija sal-lum, pajjiżna rnexxielu jattira 28 
produzzjoni internazzjonali li ġġeneraw fl-ekonomija ta’ pajjiżna 
'l fuq minn €91 miljun, u komplejna noħolqu aktar impjiegi.  Din 
is-sena se tkun sena rekord għall-industrija tal-films f’pajjiżna.
Fis-sena 2022, se nkomplu naħdmu fuq il-masterplan tal-
Malta Film Studios, fejn se jibda x-xogħol fuq il-bini tal-ewwel 
soundstage f’pajjiżna.  L-għan ewlieni huwa li noħolqu karrieri 
b’industrija sostenibbli.  Fis-sena 2022, pajjiżna se jkompli 
jattira films kbar li se jkomplu jimmarkaw il-pożizzjoni ta’ Malta 
globalment.
B’rikonoxximent għall-industrija lokali tal-films u t-televiżjoni, 
f’Jannar li ġej se nkunu qed norganizzaw għall-ewwel darba 
l-Malta Film Awards.  Se nkunu qed nippremjaw it-talent u 
53
l-kisbiet ta’ dawk kollha li huma parti mill-industrija tal-films u 
t-televiżjoni f'Malta.
Bl-investiment li qed jagħmel il-Gvern f'din l-industrija, irridu 
naraw li jkun hemm industrija ta’ livell għoli li tkattar karrieri 
tajbin.
4.22 Tbassir tal-andament tal-ekonomija
Sur President,
Permezz ta’ dan il-pakkett ta’ miżuri li għadni kif ħabbart, 
pajjiżna mistenni jirkupra b’rata mgħaġġla mill-impatt negattiv 
tal-pandemija hekk kif qed qed nipprevedu tkabbir reali ta’ 6.5% 
u 8.6% f’termini nominali għas-sena d-dieħla.  Fis-snin 2023 u 
2024, it-tkabbir reali mistenni li jkun 4.7% u 4.5%, rispettivament.
It-tkabbir ekonomiku previst għas-sena d-dieħla mistenni jkun 
xprunat minn domanda domestika, speċjalment mill-konsum 
privat li mistenni jikber b’4.0%. L-investiment kapitali tal-Gvern 
flimkien ma’ proġetti kbar kapitali mis-settur privat ser isostnu 
ż-żieda fl-investiment li b’kollox mistenni jogħla bi 8.8%. Hekk 
kif id-domanda internazzjonali qed tissaħħaħ, l-esportazzjoni 
wkoll mistennija tikkontribwixxi għat-tkabbir, b’żieda ta’ 6.6%, 
xprunata mill-irkupru fis-settur turistiku, kif ukoll is-sostenn tat-
tkabbir fis-setturi diġitali, is-servizzi kummerċjali, kif ukoll tisħiħ 
fil-manifattura.
B’dan it-tkabbir previst, ifisser li s-sena d-dieħla qed nistennew 
li jkollna żieda ta’ 2.2% fl-impjiegi filwaqt li l-livell tal-qgħad 
mistenni jibqa’ relattivament baxx b’rata ta’ 4.0%. Dawn iċ-ċifri 
54
huma konsistenti ma’ żieda fil-valur tal-produttività tal-ħaddiema 
li hija essenzjali biex issostni kemm żidiet fil-pagi tal-ħaddiema 
imma wkoll biex tixpruna l-investiment privat fl-ekonomija 
Maltija.
It-tkabbir ekonomiku mistenni jkun sostnut fis-snin ta’ wara hekk 
kif it-tkabbir reali mistenni jkun ta’ 4.7% u 4.5% fl-2023 u fl-2024, 
rispettivament.
55
5. Malta Li Tieħu Pjaċir Tgħix Fiha
Dan huwa Baġit li ma jibżax jiddiskuti l-isfidi reali ta’ dan il-pajjiż. 
Wara l-bżonn ta’ xogħol tajjeb u pagi tajbin, l-aktar sfida li l-poplu 
jridna nindirizzaw hija l-ambjent u sostenibbilità fil-kostruzzjoni. 
Id-densità u ċ-ċokon tagħna jillimitaw l-ispazji ta’ rikreazzjoni 
u allura dak li hemm għandna naraw li jkun issalvagwardjat u 
msebbaħ. L-impenn tagħna għal ambjent aħjar imur lil hinn mill-
istqarrijiet bil-fomm. Bil-fatti qed inpoġġu l-flus neċessarji biex 
nixprunaw l-ambjent ’il quddiem. Qegħdin inżidu l-allokazzjoni 
ambjentali u dan minkejja l-impatt finanzjarju li ġabet magħha 
l-pandemija. Qed nagħmlu investimenti sostanzjali, biex 
naffaċċjaw l-isfidi tat-tibdil fil-klima u l-ekonomija l-ħadra, 
l-immaniġġjar tas-siti ambjentali u t-tħaddir fl-urban, fl-
immaniġġjar tal-iskart, u l-ippjanar u l-kostruzzjoni sostenibbli. 
5.1 Żvilupp Sostenibbli
Fil-qasam tal-kostruzzjoni, daqskemm huwa importanti għall-
industrija l-volum, huwa importanti għall-oħrajn is-sbuħija tal-
bini, l-impatt fuq il-madwar, il-mod etiku u responsabbli li wieħed 
għandu jibni u l-iżvilupp tal-komunità.
L-industrija taqbel ma’ liċenzjar tal-kuntratturi tal-bini. Naħseb 
li dan huwa pass importanti, jekk ikun serju u ma jibżax jinforza, 
u nemmen li din il-liċenzja għandha jkollha id iebsa fuq min 
jabbuża. L-abbuż ma jfissirx biss il-mod ta’ kif tibni, imma kif 
tirrispetta l-madwar u l-ġirien u fuq kollox il-ħaddiema li jaħdmu 
fuq is-sit.
56
Din il-liċenzja tista’ tkun ċertifikat ta’ kwalità għal min jaħdem 
tajjeb u lesti nikkunsidraw inċentivi għalihom. Għandna ħafna 
persuni li jaħdmu fil-kostruzzjoni li huma professjonali, li jridu 
ambjent sostenibbli u jifhmu l-bżonn li l-industrija ttejjeb ir-
reputazzjoni tagħha.
L-infurzar tar-regoli f’dan il-qasam huwa importanti ħafna u 
nemmen li f’dawn l-aħħar snin ma sarx biżżejjed infurzar f’dan 
il-qasam. Din hija sfida li tmur lil hinn minn Gvern jew ieħor għax 
daqskemm hemm nuqqasijiet fuq din il-parti tal-kamra, hemm 
nuqqasijiet fin-naħa l-oħra fosthom ir-Rationalisation Plan tat-
2006.
Nemmen li għandna bżonn nirriformaw dan is-settur għad-dinja 
moderna fejn wieħed jirriġenera propjetajiet diżabitati u jibni bi 
sbuħija, b’karatteristiċi tipiċi Maltin u b’kemm jista’ jkun bi ħdura 
u b’enerġija rinnovvabli.
Propju fuq dawn il-linji, ser inkun qed inħabbar numru ta’ inċentivi 
marbuta ma’ dan il-ħsieb.
5.1.1 Ħelsien tat-taxxa fuq bejgħ u xiri ta’ propjetà vakanti
jew f’UCA jew bi stil tradizzjonali
Għal propjetajiet li ilhom mibnija għal aktar minn għoxrin sena 
u huma vakanti għal aktar minn seba’ snin, għal propjetajiet li 
huma f’UCA u għal dawk il-propjetajiet ġodda li jinbnew bi stil u 
arkitettura tipika u tradizzjonali Maltija, ser inkunu qed inneħħu 
t-taxxa tal-Capital Gains u t-taxxa tal-boll b’mod komplut fuq 
l-ewwel €750,000 tal-prezz tal-propjetà. Irridu naraw propjetajiet 
bil-galleriji u faċċati sbieħ u b’wirt Malti, il-bieb tipiku Malti u rridu 
57
naraw riġenerazzjoni ta’ dawk il-propjetajiet antiki u mitluqa. 
Din il-miżura tgħodd ukoll għal min bħalissa għandu l-konvenju 
u għadu ma għalaqx il-kuntratt.
Barra minn hekk, first time-buyers ta’ dawn il-propjetajiet li 
għadni kif semmejt f’Malta ser jirċievu grant ta’ €15,000.
 
5.1.2 Inċentivi għal koppji Għawdxin
First-time buyers li jixtru dawn it-tip ta’ propjetajiet ġewwa 
Għawdex ser jirċievu grant bil-valur doppju jiġifieri €30,000. Din 
il-miżura hija importanti biex inħeġġu iżjed żgħażagħ u koppji 
Għawdxin jibnu l-futur tagħhom f’Għawdex.
Dawn iż-żewġ miżuri ser jidħlu fis-seħħ mill-għada tal-Baġit għal 
perjodu ta’ 3 snin biex nagħtu spazju għal progress gradwali.
5.1.3 Għotja fuq il-valur tal-VAT imħallas
Minn għada 12 ta’ Ottubru, għal dawk li ser jixtru jew li diġà 
għandhom dawn it-tip ta’ propjetajiet ser tingħata ukoll għotja 
fuq il-valur tal-VAT imħallas sa massimu ta’ €54,000 għal fuq 
l-ewwel €300,000 fi spejjeż ta’ restawr u irfinar għax nifhmu li 
r-riġenerazzjoni ta’ dawn it-tip ta’ propjetajiet tiswa iżjed mill-
medja u l-Gvern kommess li jgħin. Din tgħodd ukoll għal min 
diġa` xtara propjeta’ u għaddej bir-restawr.
Sabiex dawn il-miżuri ma jkollhomx element spekulatorju u 
verament jitgawdew mill-familji ser naraw li jiġu introddoti numru 
ta’ regoli fosthom li l-propjetà ma tistax tiġi diviża.
58
Ser inkunu qed nestendu għal sena oħra l-iskemi ta’ tnaqqis fit-
taxxa tal-boll għall-first-time buyers, second time buyers u x-xiri 
ta’ propjetà f’Għawdex filwaqt li miżuri li kienu eżistenti sabiex 
jittaffa l-impatt tal-pandemija fuq dan is-settur ser jintemmu 
hekk kif kien stipulat jiġifieri f’Ġunju ta’ 2022.
5.1.4 Żieda fl-Investiment fl-Awtorità għall-Bini u
Kostruzzjoni
L-Awtorità għall-Bini u l-Kostruzzjoni li twaqqfet din is-sena ser 
ikollha taħt umbrella waħda l-entitajiet Governattivi relatati mal-
industrija tal-Bini u l-Kostruzzjoni: l-Uffiċċju għar-Regolament 
tal-Bini, il-Bord tal-Bennejja u l-Bord għar-Regolament tal-Bini.
Permezz ta’ din l-Awtorità rridu nassiguraw li f’pajjiżna, l-attività 
kollha relatata mal-kostruzzjoni ssir skont standards rigorużi u 
li l-binjiet tagħna jkunu ta’ livell tajjeb.
Is-sena d-dieħla ser tkun sena li ser tara l-pubblikazzjoni tal-
abbozz ta’ dak imsejjaħ ‘Document F’ li Perit juża biex iħejji 
l-pjanta tal-Building Envelope u li abbażi tiegħu inġinier iħejji 
l-pjanti tal-Building Services għall-istess imkien. Dan ser iwassal 
biex ladarba jkun konkluż u approvat, il-bini tagħna jibda jaħli 
anqas enerġija.
Il-Gvern jibqa’ impenjat li tul l-2022 ikollna l-ewwel Kodiċi tal-
Bini fir-rigward ta’ xogħlijiet ta’ twaqqigħ, skavar u bini li ser 
jinkorpora fih attenzjoni partikolari fejn jirrigwarda Drittijiet ta’ 
Terzi. Mhux biss, iżda biex ikun assigurat li tali Kodiċi jibda jaħdem 
kif għandu jkun, l-Awtorità ser tmexxi ’l quddiem leġiżlazzjoni li 
permezz tagħha ser ikollna l-persuna tal-Construction Project 
59
Manager fuq lant tax-xogħol li jkun jista’ jassigura li dak stipulat 
jitwettaq bl-aktar mod professjonali kif għandu jkun.
5.1.5 Ippjanar intelliġenti għal ambjent urban xieraq
L-Awtorità tal-Ippjanar ser tintroduċi politika dwar l-estetika 
flimkien ma’ miżuri li jħeġġu żvilupp aktar komprensiv, uniformi 
u li jirrispetta aħjar l-ambjent urban ta’ pajjiżna.
 
Barra minn hekk, l-Awtorità tal-Ippjanar applikat għal fondi 
Ewropej sabiex tniedi Built Heritage Restoration Scheme, li 
permezz tagħha ser inkunu nistgħu nagħtu ħajja ġdida lill-binjiet 
storiċi.
5.1.6 Afforestazzjoni
Ftit tal-ġimgħat ilu numru ta’ periti ressqu proposta interessanti 
mibnija fuq xogħol li qed isir mill-Gvern dwar afforestazzjoni 
tal-Park tal-Inwadar li jestendi min-naħa tax-Xgħajra saż-Żonqor 
u bbażat fuq Management Plan għal Park tal-Inwadar sas-sena 
2027.
 
Din hija żona li fiha hemm art agrikola, art privata u partijiet oħra 
fejn jistgħu jiġu esplorati l-possibbiltajiet kollha biex jintlaħaq 
l-għan ta’ afforestazzjoni f’dan il-Park. 
Aħna kommessi li nattwaw il-proposta sabiex nirrijabilitaw meded 
ta’ art f’dan il-Park filwaqt li jsir it-tħawwil ta’ eluf ta’ għexieren 
ta' siġar ġodda addattati għat-tipoloġija tal-inħawi. L-għan ta’ 
dan il-proġett huwa li mhux biss tingħata dehra estetika differenti 
fid-dehra ta’ Malta kif tidher fuq il-mappa imma ser iwassal ukoll 
60
biex nagħmlu dan il-Park Nazzjonali, park b`masġar li jkun akbar 
minn dak tal-Buskett u li jkun jista’ jitgawda minn kulħadd u jservi 
wkoll bħala attrazzjoni turistika. 
Dan il-proġett ser jinħadem fuq medda ta’ 5 snin b’investiment 
ta’ €20 miljun li jaċċerta wkoll s-sostenibbilità tiegħu b’mod 
partikolari fl-immaniġġjar tal-ilma u anke l-ħarsien tal-
bijodiversità tal-Inwadar. Ser naħdmu mal-imsieħba kollha ħalli 
anke huma jkunu jistgħu jagħtu kontribut u jkunu parteċipi fis-
suċċess ta’ dan il-proġett. Dan jinkludi bdiewa, raħħala u persuni 
oħra li jużaw regolarment dan il-park.
5.2 L-istrateġija għal Żvilupp Ekonomiku Newtrali għall-
Karbonju
Biex nassiguraw progress kostanti skont kif tipprovdi l-Low 
Carbon Development Strategy, se nwaqqfu Bord ta’ Monitoraġġ 
li ser jissorvelja l-implimentazzjoni tal-istrateġija u jirrapporta 
dwar l-andament b’mod regolari.
5.2.1 Spazji ħodor f’żoni urbani, ġonna u parks
Fix-xhur li għaddew ħabbarna u bdejna nimplimentaw proġetti 
ta’ tħaddir urban; inizjattiva sabiex fiċ-ċentri urbani tagħna 
noħolqu, b’mod kreattiv, spazji miftuħa, siguri u mħaddra. Il-
proġetti li ser ikunu qed inwettqu f’Ħaż-Żabbar, f’Ħal Qormi, fil-
Ħamrun  u fil-Mosta qed isiru b’investiment kapitali mill-Gvern u 
b’finanzjament mill-Fond Soċjali u ta' Żvilupp Nazzjonali (NDSF). 
Ser inkunu  qed nagħmlu ukoll provvediment sabiex, ladarba 
jitlestew, dawn il-proġetti jibqgħu jinżammu fi stat tajjeb ta’ 
manutenzjoni.
61
Se naraw li l-Ġnien ta’ San Anton, fi żmien qasir, jiġi msebbaħ 
kif jixraqlu.
Ser inkomplu għaddejjin bi proġetti tal-ġonna vertikali (green 
walls), ġonna fuq soqfa (green roofs) bħal dak li qed isir fuq 
il-Liċeo San Ġorġ Preca u tisbiħ ta’ ġonna bħal Ġnien Romeo 
Romano, Ġnien Spencer u Ġnien Belveder.
Tkompliet ukoll il-ħidma dwar l-proġett tat-tisqif tat-Triq 
Reġjonali f’Santa Venera li għaliha hemm bżonn investiment ta’ 
għexieren ta’ miljuni ta’ ewro. Diġa` għamilna numru ta’ studji, 
fosthom dawk ġeotekniċi u issa l-Gvern qed jesplora kif dan 
il-proġett jista’ jsir potenzjalment f’public-private partnership.
 
Bl-istess mod il-Gvern ser ikompli bl-istudji tiegħu biex jesplora 
l-pedonizzazzjoni permanenti f'forma ta’ ġnien matul it-Triq 
Sant’Anna fil-Furjana.
Ser nibdew, fost l-oħrajn, ir-restawr tal-Ġonna f’diversi lokalitajiet 
u restawr ta’ diversi pjazez u spazji miftuħa fil-qalba tal-lokalità. 
Qed naħdmu wkoll fuq spazji akbar bħalma huma l-Park tal-
Familja f’Bengħajsa u r-riġenerazzjoni tal-Park tal-Familja 
f’Marsaskala, Ġnien Kottoner u l-Park ta’ San Klement f’Ħaż-
Żabbar.
 
Matul is-sena 2022, il-Gvern ser ikompli  jirrijabilita l-widien, biex 
jiġu mneħħija speċi invażivi, jiġu rrestawrati il-ħitan u jitħawlu 
s-siġar indiġeni.
62
Se jitnieda wkoll proġett pilota biex joħloq ġonna komunitarji 
f’lokalitajiet differenti, bil-għan li r-residenti jkunu jistgħu jkabbru 
ħxejjex, frott u fjuri.
 
Ser tintensifika l-ħidma biex ikunu kompluti diversi fażijiet mill-
proġett tal-Park Nazzjonali ġewwa Ta’ Qali. Sa tmiem din is-
sena, għandhom ikunu kompluti l-fażijiet tal-Concert Area and 
Formal Garden kif ukoll l-Adventure Park.  Matul is-sena li ġejja 
hu ppjanat li jsiru l-fażijiet li jinkludu l-carpark kif ukoll is-cycling 
u l-jogging track. Dan hu l-akbar spazju miftuħ li qed jingħata 
biex jitgawda mill-pubbliku, fejn l-ispazju miftuħ ser jikber b’aktar 
minn 60 grawnd tal-futbol, ser jitħawlu aktar minn 60,000 
siġar maturi ġodda, kif ukoll ser ikun hemm aktar minn 86,000 
metri kwadri ta’ landscaping. Ser ikun qed jibda x-xogħol fuq 
Drainage and Potable Water Treatment Plant li jammonta għal 
madwar €4 miljun biex jissupplixxi l-ilma għall-park sabiex dan 
ikun sostenibbli.
Il-Gvern qed jippjana wkoll li l-grawnd tas-Schreiber f’Pace 
Grasso jinbidel fi spazju miftuħ għall-komunità, fejn spazju ta’ 
12,000 metru kwadru ser jinbidel fi spazju edukattiv fejn ser 
jitħawlu aktar minn 165 siġra, 2,500 arbuxell u 1,500 pjanta 
ornamentali.
5.2.2 Tnedija ta' proġett biex ngħinu kumpaniji Maltin
jinvestu fi proġetti ambjentali sostenibbli
Sur President, aħna rridu li bħalma qed jiġri barra minn xtutna, 
aktar investituri privati jkunu jistgħu jagħżlu jallokaw il-kapital 
tagħhom lejn kumpaniji Maltin li qed jinvestu fi proġetti 
63
ambjentalment sostenibbli, li jsaħħu l-progress soċjali u 
l-governanza fin-negozju.
 
Għal dan il-għan, fil-ġimgħat li ġejjin, ser inniedu proġett 
sabiex ngħinu lill-kumpaniji Maltin jevalwaw l-impatt ambjentali 
jew soċjali ta’ dawn il-proġetti. Din l-informazzjoni ser tkun 
aċċessibbli b’mod pubbliku sabiex investituri privati jkunu jistgħu 
jinvestu direttament f’ishma jew bonds ta’ dawn il-kumpaniji li 
jilħqu il-kriterji ambjentali, soċjali u ta’ corporate governance.
Apparti milli jinċentiva l-investiment privat f’dawn l-intrapriżi 
Maltin, dan il-proġett ser iħeġġeġ aktar kumpaniji Maltin 
jintegraw il-kriterji ta’ ESG bħala parti mill-investimenti tagħhom. 
Proċess indispensabbli sabiex pajjiżna jilħaq l-ambizzjoni ta’ 
ekonomija ħielsa mill-karbonju sal-2050.
5.2.3 Investiment għall-intrapriżi sostenibbli
Magħquda ma’ dan, ser nibdew il-proċess biex entitajiet pubbliċi 
u privati jkunu jistgħu jinvestu fi proġetti ħodor u ambjentali bil-
għan li jinħoloq surplus fil-krediti tal-Karbonju li jistgħu mbagħad 
b’mod voluntarju jinxtraw minn entitajiet pubbliċi jew privati oħra 
bil-għan li jilħqu l-miri tal-karbonju tagħhom.
5.2.4 Ir-restawr, il-konservazzjoni u l-monitoraġġ tas-siti
protetti
Bi sħubija bejn l-Awtorità għall-Ambjent u r-Riżorsi u Ambjent 
Malta, ser inkomplu bit-twettiq tal-Management Plans tas-
Siti Natura 2000 fejn ser inkomplu nwettqu interventi ta’ 
konservazzjoni tal-abitat naturali. Dawn jinkludu fost oħrajn it-
tħawwil ta’ siġar u arbuxelli indiġeni, il-bini ta’ ħitan tas-sejjieħ, 
64
ir-restawr ta’ bjar u ġwiebi eżistenti, l-installazzjoni ta’ sistemi ta’ 
irrigazzjoni u anke l-implimentazzjoni ta’ sistemi ta’ sorveljanza 
u tat-tifi tan-nar.
 
Ser ikun hemm intensifikazzjoni ta' interventi ta’ din ix-xorta 
fuq diversi siti, fosthom dawk fejn ix-xogħol inbeda diġà bħal 
Kemmuna, il-Magħluq ta’ Marsaskala, iż-żona tal-Victoria Lines 
u l-Għadira s-Safra.
5.2.5 Proġett ta’ restawr tal-ħitan tas-sejjieħ f’Għawdex
Għaddejja preżentament l-implimentazzjoni ta’ proġett ta’ 
restawr jew bini mill-ġdid ta’ ħitan tas-sejjieħ madwar Għawdex 
kollu b’fondi Ewropej li jlaħħqu ’l fuq minn €10 miljun, sabiex 
f’numru ta’ lokalitajiet Għawdxin jitranġaw ’l fuq minn 30 
kilometru ta’ ħitan tas-sejjieħ li maż-żmien iġġarrfu u li fil-preżent 
jinsabu fi stat dilapidat.
5.3 Sostenibbilita’
It-tħaddir tal-pajjiż jorbot mal-prinċipji tas-sostenibbilità u 
l-bidliet li rridu nagħmlu biex l-impatt tagħna fuq l-ambjent jiġi 
mminimizzat u eventwalment pajjiżna jiġi newtrali mill-karbonju. 
Dan kollu jagħmel sens mhux mil-lat morali biss iżda anke 
ekonomikament.
5.3.1 Skemi għall-użu tal-enerġija nadifa
Il-Gvern jibqa’ kommess li jibqa’ jinvesti fis-settur tal-enerġija 
biex joffri liċ-ċittadini servizz effiċjenti u affordabbli. Sabiex 
nassiguraw stabbilità, nindirizzaw it-tibdil fil-klima u nkomplu 
65
ntejbu l-kwalità tal-arja, ser inkomplu ninvestu f’enerġija 
diversifikata, effiċjenti, u rinovabbli.
Matul din is-sena, il-Gvern kompla jimplimenta skemi u miżuri 
li jwasslu għall-produzzjoni u użu aktar effiċjenti tal-enerġija, 
inkluż enerġija rinnovabbli bħal pannelli, solar water heaters u 
heat pumps.
Għas-sena d-dieħla wkoll ser inkomplu ngħinu b’aktar skemi 
għall-investimenti f’pannelli fotovoltajiċi flimkien ma’ batteriji 
għall-ħażna tal-enerġija. Ser tingħata wkoll l-għotja fuq restawr 
ta’ bjar domestiċi u fuq ix-xiri ta’ solar water heaters u heat pump 
water heaters. L-iskemi tar-restawr ta’ bjar fi djar residenzjali, 
l-iskema ta’ tibdil u xiri ta’ reverse osmosis, ukoll se jiġu estiżi.
 
Is-sena dieħla ser inkomplu noffru house visits b’xejn biex familji 
l-aktar vulnerabbli jiġu ggwidati kif jużaw id-dawl u t-tibdil fil-
home appliances tagħhom għal dawk aktar effiċjenti. Dan huwa 
abbinat ma’ kampanja informattiva dwar teknoloġiji effiċjenti 
għall-użu fid-djar, b’aktar informazzjoni ta’ x’qed joffri dan il-
Gvern.
 
5.3.2 Skemi għall-għaqdiet volontarji u sportivi biex
jinvestu f'enerġija effiċjenti
Kif wegħedna fil-Manifest Elettorali, għinna bosta 
organizzazzjonijiet sportivi u għaqdiet volontarji sabiex jinvestu 
f’enerġija alternattiva sabiex inaqqsu l-konsum tal-enerġija. Sal-
2021 kien hemm 61 organizzazzjonijiet li bbenefikaw minn din 
l-iskema. It-tielet sejħa ħarġet ftit tal-ġimgħat ilu. Għas-sena 
66
d-dieħla ser nerġgħu noħorġu l-iskemi għall-għaqdiet volontarji 
u sportivi biex jinvestu f’enerġija effiċjenti.
5.3.3 Il-proġett tax-shore-to-ship
Irridu nkomplu ninvestu fi proġetti li jagħtu lill-poplu arja iktar 
nadifa, għalhekk jissokta l-proġett tax-shore-to-ship fil-Port 
il-Kbir, filwaqt li issa ser ikunu ppubblikati wkoll is-sejħiet għall-
offerti b’rabta mal-proġett shore-to-ship fil-Port Ħieles.
5.4 Tnedija ta' żewġ proġetti relatati ma' batteriji għall-
ħażna tal-enerġija rinnovabbli
Wara s-suċċess tal-proġett pilota ta’ batteriji għall-ħażna tal-
enerġija rinnovabbli fiċ-Ċentru edukattiv l-Għajn, l-Aġenzija 
għall-Enerġija u l-ilma ser tniedi żewġ proġetti oħra f’binjiet 
pubbliċi sabiex tiġi esebita l-applikazzjoni ta’ din it-teknoloġija 
f’Malta.
 
5.5 Fond biex binjiet tal-Gvern jiġu mgħammra b'sistemi
ta' pannelli solari
Nemmnu li l-Gvern għandu jkun ta’ eżempju għall-qalba lejn 
l-enerġija rinnovabli. Għalhekk ser nallokaw fondi biex fejn 
huwa teknikament possibbli, il-binjiet tal-Gvern jiġu mgħammra 
b’sistemi ta’ pannelli solari, biex b’hekk parti sostanzjali tal-
konsum tal-Gvern tkun ipprovduta minn sorsi rinnovabbli.
 
5.6 Installazzjoni ta' dawl ġdid u effiċjenti fit-toroq tal-
Belt Valletta
Mill-iżgħar sal-akbar proġett, irridu li l-ġonna u l-ispazji miftuħa 
67
jkunu awtosuffiċenti fl-immaniġġjar tal-ilma u bl-installazzjoni 
ta’ dawl minn enerġija rinnovabbli. 
Matul l-2022, ser issir l-installazzjoni ta’ dawl ġdid u effiċjenti 
fit-toroq tal-Belt Valletta, inkluż fuq binjiet ta’ interess u faċċati 
ta’ knejjes. Matul it-tieni fażi, il-proġett ser ikun qed jara disinn 
u installazzjoni ġdida ta’ dwal mar-ring road tal-Belt u żoni 
pedonali. 
5.7 Skema ta' Żvilupp Sostenibbli fil-komunitajiet
permezz tal-Kunsilli Lokali
Biex insaħħu l-kunċett ta’ żvilupp Sostenibbli fil-komunitajiet 
tagħna, ser inkunu qed nallokkaw fondi biex Kunsilli Lokali 
jwettqu proġetti f’dan il-qasam. Dan ser isir permezz ta’ 
‘Designing Sustainable Localities Competition’ fejn ser ikunu 
jistgħu jitressqu proposti b’għanijiet tanġibbli li jilħqu l-miri tal-
iżvilupp sostenibbli fuq livell lokali u jindirizzaw it-tibdil fil-klima. 
Sabiex nirrikonoxxu l-ħidma ta’ min qed ikun katalist fit-tibdil tal-
klima, l-iżvilupp tal-ekonomija l-ħadra u ċirkolari u l-prosperità, 
se nvaraw is-Sustainable Development Awards. 
5.8 Tqassim ta' starter-kit bi prodotti sostenibbli għat-
trabi
Sabiex anke l-ġenituri jkunu parteċipi, ser inkunu qed inqassmu 
starter-kit bi prodotti sostenibbli għat-trabi lill-ġenituri li jkollhom 
wild ġdid.
68
6. Malta Moderna
6.1 Trasport Pubbliku b'xejn għal kulħadd
Sur President, dan il-Gvern dejjem ipprovda miżuri li jaħsbu għal 
soluzzjonijiet prattiċi sabiex problemi perannali jiġu indirizzati. 
Wasal iż-żmien li nagħmlu l-pass li jmiss fil-qasam tat-trasport 
ġewwa pajjiżna sabiex nibdew nindirizzaw il-konġestjoni tat-
traffiku. Wara d-diżastru li għamel ħaddieħor, konna aħna li bħala 
Gvern daħħalna l-bon sens ta’ kif jitħaddem it-trasport pubbliku 
f’pajjiżna. Issa wasalna biex nagħmlu l-qabża li jmiss.
 
Sur President, jien dejjem tgħallimt li jekk ser nagħmel xi ħaġa, 
nagħmilha sew mill-ewwel.
 
Bi pjaċir inħabbar li dan il-Gvern jinsab f’pożizzjoni li mill-ewwel 
ta’ Ottubru tas-sena d-dieħla, jibda jipprovdi s-servizz tat-
Trasport Pubbliku b’xejn lil kull Malti u Għawdxi u nies residenti 
f’Malta u Għawdex.
Sur President, b’hekk inkunu t-tieni pajjiż fl-Ewropa fejn it-
trasport pubbliku huwa b’xejn.
 
Dan ifisser li mal-miżuri l-oħra li diġà ħabbart, dak il-ħaddiem li 
ta’ kuljum jagħmel użu mit-trasport pubbliku, ser niffrankawlu 
’l fuq minn €300.
Barra minn hekk, wara li l-Gvern ippubblika l-istudji ta’ kumpanija 
internazzjonali dwar it-trasport tal-massa, issa trid tkompli 
l-konsultazzjoni.
69
6.2 Trasport bil-baħar
Wara s-suċċess li nkiseb permezz tal-fast ferry bejn Malta u 
Għawdex, il-Gvern ser ikompli bil-ħidma tiegħu biex iżid in-numru 
ta’ mollijiet biex b’hekk ikunu jistgħu jinħolqu rotot alternattivi u 
b’hekk titnaqqas id-dipendenza fuq il-vetturi privati. Għalhekk 
ser jitlesta il-bini tal-mollijiet f’Tas-Sliema u Bormla, bini mill-ġdid 
tal-mollijiet u promenade ġdid bejn il-Birgu u l-Kalkara u bini 
mill-ġdid tal-breakwater ta’ Buġibba.
6.3 Tiżdied l-għotja finanzjarja biex ninċentivaw ix-xiri ta’
vetturi li jniġġżu anqas
L-għotja finanzjarja biex ninċentivaw ix-xiri ta’ vetturi ġodda 
li jaħdmu bl-elettriku jew inkella Plug-In Hybrids ser tiżdied bi 
€3,000 minn l-għada tal-baġit. Minn €8,000 għal xiri ta’ karozzi 
elettriċi jew plug-in hybrids din sa titla’ għal €11,000, u titla’ sa 
€12,000 f’każ li se tiġi użata l-iskema tal-iskrappjar tal-vetturi 
wkoll. 
6.4 Tiżdied l-għotja finanzjarja fuq skrappjar ta’ vetturi li
jħammġu f’Għawdex
L-għotja finanzjarja tal-iskema ta skrappjar ta’ vetturi li jħammġu 
se tiżdied b’€1,000 biex issa din se titla’ għal €2,000.
6.5 Estiżi l-iskemi l-oħra favur vetturi li jniġġżu anqas
Ser nestendu għal sena oħra, dawk il-miżuri marbutin ma’ xiri ta’ 
vetturi elettriċi li jinkludu ħelsien mit-taxxa ta’ reġistrazzjoni u 
eżenzjoni mill-ħlas tal-liċenzja annwali tat-triq għal perjodu ta’ 
70
5 snin mid-data tal-ewwel reġistrazzjoni, għal vetturi elettriċi u 
vetturi elettriċi plug-in.
Mill-ewwel tas-sena tal-2023, il-capping tal-vetturi plug-in 
hybrids ser titla’ minn 30 kilometru awtonomija fuq il-batterija 
għal 50 kilometru.
Ir-rata speċjali applikabbli għal djar residenzjali biex individwi 
li għandhom vettura li taħdem bl-elettriku u matul il-lejl ikunu 
jridu jiċċarġjaw il-batterija ukoll, ser tibqa’ fis-seħħ.
L-iskemi fejn qed tingħata għotja ekwivalenti għal rifużjoni sħiħa 
tal-VAT fuq roti u roti elettroniċi, ser terġa’ tiġi estiża. L-istess 
jgħodd għall-iskema li tinċentiva x-xiri ta’ muturi, scooters, 
pedelecs u roti assistiti b’mutur tal-elettriku u l-għotja għal min 
jaqleb il-vettura tiegħu biex taħdem bil-gass minflok bil-petrol.
L-iskema għall-vetturi aċċessibbli b’wheelchair li jintużaw għall-
ġarr ta’ passiġġieri bil-kiri jew b’kumpens ser tiġġedded ukoll.
6.6 Skema għall-vetturi li jiġu installati l-pannelli
fotovoltajiċi
Ser inniedu skema ġdida fejn vetturi bħal minibuses, coaches u 
trakkijiet li fuqhom jiġu installati l-pannelli fotovoltajiċi, jingħataw 
għotja sa massimu ta’ €900.
71
6.7 Għotji għal min inaqqas l-emissjonijiet
Ser inkun qed inniedi skema biex inħajru operaturi ta’ minibuses 
u coaches kif ukoll trakkijiet biex inaqqsu l-emissjoni tad-
duħħan mill-vetturi tagħhom permezz ta’ installazzjoni ta’ filtri 
tal-partikuli tad-diżil (DPF) u ta’ sistemi ta’ tnaqqis katalitiku 
selettiv (SCR).
  
6.8 Nassistu l-intrapriżi biex ibiddlu vetturi li jaħdmu bil-
fjuwil għal vetturi elettriċi ġodda
It-tranżizzjoni għal industrija iktar sostenibbli tirrikjedi 
investiment f’soluzzjonijiet ta’ mobilità u distribuzzjoni bi trasport 
nadif. Għalhekk, il-Malta Enterprise se tniedi skema maħsuba biex 
tassisti intrapriżi jibdlu vetturi li jaħdmu bil-fjuwil għal vetturi li 
jaħdmu b’ mod elettriku u soluzzjonijiet oħra. L-iskema ser tkun 
qed tkopri parti mid-differenza fl-ispiża ta’ bejn vetturi li jaħdmu 
bil-fjuwil u vetturi li jaħdmu b’mod elettriku.
 
L-intrapriżi ser ikunu qed jibbenefikaw minn din l-iskema meta 
jibdlu vetturi eżistenti għal vetturi elettriċi ġodda.
 
6.9 Charging Points
L-għan ta’ dan il-Gvern huwa li mhux biss ninċentivaw imma wkoll 
naġevolaw il-qalba għal vetturi li ma jniġġżux madwar Malta u 
Għawdex. Dan nistgħu nagħmluh billi ninvestu f’infrastruttura ta’ 
charging points aktar b’saħħitha.  Fit-tliet snin li ġejjin ser inkunu 
qed ninstallaw madwar 1,200 charging point fil-pajjiż kollu. Qed 
nagħmlu dan għaliex huwa kruċjali li nkomplu naħdmu biex nilħqu 
l-miri tagħna ta’ dikarbonizzazzjoni.
72
6.10 Diġitalizzazzjoni fir-Reġistrar ta’ Vetturi u Vapuri
Il-Gvern ser ikun qed jinvesti biex jibdel is-sistema tar-
reġistrazzjoni tal-vetturi fejn ta’ kull sena jiġu rreġistrati medja 
ta’ 800 vettura fix-xahar.  Ser tkun qed tinbidel ukoll is-sistema 
tal-Vessel Tracking System għal waħda aktar moderna, li ser 
tkun qed taqdi il-ħtiġijiet kemm ta’ Transport Malta, responsabbli 
mis-sigurtà fil-portijiet, kif ukoll tal-Armata.  Barra minn hekk, 
ser inkunu qed nagħmlu investiment diġitali, biex jimmodernizza 
r-reġistru tal-vapuri, biex b’hekk Malta tkompli ssaħħaħ postha 
fil-qasam marittimu.
6.11 L-Immaniġġjar tar-Riżorsi
6.11.1 L-iskart
Fil-qasam tal-immaniġġjar tal-iskart, ser inkomplu bil-ħidma 
tagħna fuq il-kullana ta’ proġetti multimiljunarji li flimkien jagħmlu 
l-EcoHive li huwa l-akbar investiment li qatt sar fl-immaniġġjar 
tal-iskart ġewwa pajjiżna. Minkejja li l-infrastruttura preżenti hija 
limitata meta mqabbla ma’ fejn irridu naslu fis-snin li ġejjin, diġà 
qed naraw titjib konsiderevoli fir-rati tar-riċiklaġġ, bis-sena 2021 
tkun l-aħjar waħda fl-aħħar 19-il sena.
 
L-impjant tal-Waste to Energy li huwa parti minn din il-kullana 
ta’ proġett b’investiment ta’ madwar €200 miljun se jkun qed 
jassorbi l-ikbar investiment iżda qed inżidu wkoll allokazzjoni 
kapitali oħra biex insaħħu u ntejbu l-infrastruttura li għandha 
l-kumpanija; dan kollu bħala parti minn proċess ta’ ppjanar serju 
u fit-tul.
73
Sadanittant, bi sħubija mal-Kunsilli Lokali, ser nibdew nintroduċu 
smart bins b’aċċess ikkontrollat u b’sorveljanza kontinwa sabiex 
entitajiet kummerċjali jkunu jistgħu jisseparaw l-iskart f’kull ħin 
tal-ġurnata.
Hekk kif fiċ-Ċentri għall-Iskart Goff ser tiġi introdotta l-faċilità ta’ 
“Reuse Centres” li ser tippermetti l-użu mill-ġdid ta’ oġġetti bħal 
ġugarelli, ċeramika, kotba u għamara, issa ser nibdew naħsbu 
wkoll dwar il-possibbiltà li f’pajjiżna jitwaqqaf “Repair Centre.” 
Dan huwa post fejn ċertu tagħmir ikun jista’ jissewwa u jerġa’ 
jintuża minflok jintbagħat għar-riċiklaġġ. Fuq dan iċ-Ċentru se 
jsir studju tal-fattibilità. Minbarra li jipprovdi għat-tiswijiet, Ċentru 
bħal dan jista’ joffri wkoll l-opportunità għat-tpartit ta’ oġġetti 
wżati u anke għat-trasformazzjoni ta’ oġġetti għal użu alternattiv, 
kif magħruf aħjar bħala repurposing/refashioning.
6.11.2 L-Enerġija
Il-Gvern huwa konxju li d-domanda għall-elettriku ġo pajjiżna 
qiegħda dejjem tiżdied, kemm minħabba t-tkabbir ekonomiku kif 
ukoll minħabba d-domanda ġdida li qed nistennew li tiżviluppa 
permezz tal-elettrifikazzjoni tat-transport u anke x-shore-to-ship.
 
Għalhekk kif ħabbarna aktar kmieni din is-sena, bdejn naħdmu 
sabiex jiġi installat it-tieni cable interconnector ma’ Sqallija. 
Filwaqt li bħalissa għaddejjin studji sabiex tiġi identifikata l-aktar 
rotta adekwata għal dan il-cable, matul l-2022 dawn l-istudji ser 
jintensifikaw għal diversi surveys dettaljati bħalma huma dawk 
marittimi, ġeofiżiċi, ġeotekniċi, u ambjentali.
74
Qed nippjanaw għall-għada: bl-avvanzi fit-teknoloġija, l-iżvilupp 
tal-idroġenu jista’ jkun wieħed minn diversi sorsi ta’ enerġija 
nadifa. Wara li assigurajna d-deroga, matul l-2022 ser ikunu qed 
isiru studji dwar il-fattibilità teknika u finanzjarja ta’ trasmissjoni 
tal-idroġenu b’użu tal-pipeline.
  
Barra minn hekk, biex intejbu l-kwalità tas-servizz, ser naċċeleraw 
pjan qawwi ta' investiment fin-network tad-Distribuzzjoni tal-
Enemalta.  Se ninvestu fil-livelli varji ta' vultaġġ u se inkomplu 
nżidu l-automation fin-network.  Nafu li f'network estensiv, hija 
naturali li nesperjenzaw xi ħsarat.  Minkejja dan, kommessi li 
nqassru kemm in-numru ta' drabi kif ukoll id-dewmien meta jkun 
hemm interruzzjonijiet, biex il-pubbliku jinqeda aħjar.
Fl-2009, Gvern Nazzjonalista ħoloq is-sistema ta’ kontijiet tad-
dawl u l-ilma li għadna nużaw sal-lum.  Dan minkejja li jibqa’ 
jipprova jgħid mod ieħor.  Minn dak iż-żmien ’l hawn l-ARMS 
baqgħet tħaddem l-istess sistema u nbidlu biss it-tariffi meta 
raħħasna l-kontijiet fl-2013.  Hemm ukoll ruling tar-Regolatur 
għas-Servizzi tal-Energija u l-Ilma li jikkonferma li l-kontijiet qed 
jinħadmu kif suppost u skont il-liġi.
Minkejja dan, konxji li hemm il-kritika għal din is-sistema.  Għax 
smajna dak li jixtiequ n-nies, ser inkunu qed  inħabbru sistema 
ġdida li hija ġusta għal kulħadd mingħajr ma timpatta b’mod 
negattiv lill-ebda klijent.  Għal dan il-għan ser inbiddlu wkoll il-
liġi biex inkunu nistgħu ndaħħlu din is-sistema l-ġdida.
75
Ma għaġġilniex bħalma għamel ħaddieħor bir-riskju li ħafna aktar 
konsumaturi jispiċċaw jintlaqtu ħażin minħabba xi deċiżjoni 
għaġġelija.
Permezz ta’ din is-sistema ġdida, il-konsumaturi ser ikunu qed 
iġemmgħu l-units orħos li ma jużawx biex imbagħad ikunu jistgħu 
jużawhom f’perjodi fejn ikollhom konsum ogħla. L-istrateġija ta’ 
dan il-Gvern hija li nippromwovu konsum bil-għaqal, skont il-
pjan nazzjonali għad-dekarbonizzazzjoni u l-mixja tagħna għall-
ħajja aktar sostenibbli. B’dak li ser inkunu qed nippreżentaw, 
il-konsumatur mhux ser isib ruħu b’xi kont sorpriża fl-aħħar 
tas-sena, mhux ser ikun hemm telf fil-Feed-In Tariff, u fuq kollox, 
ħadd mhu ser ikun qed jitlef mill-Eco-Reduction.
6.11.3 L-ilma
Ser tibda topera l-ewwel reverse osmosis iddisinjata mill-
Korporazzjoni għas-Servizzi tal-Ilma, ġewwa Ħondoq ir-Rummien 
f’Għawdex, b’investiment ta’ madwar €11-il miljun.
Ser inkomplu bil-proġett biex nestendu n-netwerk tan-New 
Water kif ukoll bit-tisħiħ fis-sistema tad-drenaġġ fit-Tramuntana 
u n-Nofsinhar ta’ Malta li ser jgħin biex nilqgħu għad-domanda u 
ntejbu l-ambjent marittimu permezz ta’ trattament tad-drenaġġ 
iktar reżiljenti.
It-tisħiħ tal-impjant għat-tisfija ta’ drenaġġ f’Sant Antnin waslu 
fl-aħħar stadji, u bdew isiru testijiet bi preparazzjoni għall-
ikkummissjonat tiegħu.
76
6.11.4 Ikel, Biedja u Sajd
Wara li din is-sena waqqafna Aġenzija responsabbli mill-ikel, ser 
inkunu qed niżviluppaw politika nazzjonali għal katina ta’ ikel iktar 
b’saħħitha bl-għan li negħlbu l-isfidi u noħolqu opportunitajiet 
fid-diversi oqsma li jmissu mal-produzzjoni tal-ikel. 
Sabiex ninċentivaw aktar raba’ jinħadem b’mod effettiv mill-
bdiewa u nżidu l-produzzjoni organika f’pajjiżna, ser inkunu qed 
nagħtu inċentivi lis-sidien tal-artijiet sabiex jidħlu f’arranġament 
ma’ bdiewa li jixtiequ jaħdmu l-art għall-produzzjoni organika.
Wara li din is-sena wettaqna r-riforma fil-Pitkalija, ser inkunu qed 
ninvestu fil-faċilitajiet meħtieġa biex inkunu nistgħu nbigħu l-frott 
u l-ħaxix tal-bdiewa tagħna b’mod li jkun ippakkjat u preżentat 
aħjar, skont standards tas-suq u biex jintgħaraf minn prodotti 
oħrajn. Ser nassistu wkoll lill-bdiewa biex itejbu l-kwalità tal-
prodotti tagħhom u jiksbu ċertifikazzjoni.
Sabiex niżguraw li ma jkunx hemm frodi fil-bejgħ tal-prodott 
agrikolu Malti, ser inkunu qed insaħħu l-kontroll fil-Malta Food 
Agency billi nistabbilixxu Unit ta’ infurzar.
Ser inkunu qed inwettqu proġetti li jtejbu l-infrastruttura ta’ 
pilastri li joffru s-servizzi tad-dawl u l-ilma ġewwa l-portijiet tas-
sajjieda, kif ukoll intejbu l-faċilitajiet tal-Landing Sites ġewwa 
Għawdex.
Sabiex nimmassimizzaw l-użu ta’ art agrikola għall-produzzjoni 
tal-ikel filwaqt li nilħqu l-miri tal-istrateġija Farm to Fork, ser 
inkunu qed inniedu inizjattiva għal carbon farming.  Permezz ta’ 
77
din l-inizjattiva ser nagħtu grants sa massimu ta’ €8,000 biex 
ninċentivaw bdiewa li għandhom raba’ agrikola li mhix tinħadem 
jew li bħalissa hija barra mill-produzzjoni jew taħt produzzjoni 
b’valur baxx sabiex jaqilbuha f'sistemi ta' Agroforestrija bbażata 
fuq siġar tal-frott. Aktar dettall jingħata meta tiġi varata l-iskema.
78
7. Malta B’Saħħitha
Sur President, minkejja l-isfidi li affaċċjajna waqt il-pandemija 
globali, il-Gvern baqa’ viżibilment kommess li jissalvagwardja 
s-saħħa u s-sigurta` tal-poplu Malti u Għawdxi kollu, permezz 
tal-akkwist f'waqtu ta’ vaċċini effettivi kontra l-Covid-19. Il-Gvern 
ser ikompli bil-ħidma tiegħu sabiex tingħata l-booster ta’ dan 
il-vaċċin, skont il-parir tal-Awtoritajiet tas-Saħħa. 
 
Għas-sena d-dieħla, il-proġett tal-bini l-ġdid tal-Outpatients kif 
ukoll ix-xogħol f’diversi Ċentri tas-Saħħa ser jibqgħu prijorità.
 
Ser ninvestu fl-estensjoni tal-proġett tal-bini ta’ bank tad-demm 
ġdid, flimkien ma’ ċentru speċjalizzat għall-kollezzjoni tad-
demm, ipproċessar u l-ħażna tat-tessuti u ċelloli staminali. 
Ser ninvestu wkoll fl-infrastruttura tad-Dipartiment tal-Inċidenti 
u l-Emerġenza u l-Medical Imaging Department kif ukoll fit-tielet 
Cardiac Catherisation Suite. Ser isir ukoll investiment f’MR Linac 
- liema tagħmir ser ikun qed joffri kura avvanzata f’dan il-ġeneru 
ta’ trattament kif ukoll kura fi żmien iqsar, għal ċerti tipi ta’ kanċer.
 
Is-sena d-dieħla f’Mater Dei, ser jinkrew faċilitajiet addizzjonali 
sabiex id-domanda dejjem tikber għal servizzi ta’ kura akuta u 
elettiva jiġu indirizzati bl-iktar mod effiċjenti u effettiv.
 
7.1 Saħħa Mentali
Il-Gvern ser ikompli jsegwi mill-qrib il-proġett tal-bini tal-Isptar 
il-ġdid tal-Kura Psikjatrika Akuta, viċin l-Isptar Mater Dei. Ser 
79
tkun qed tinkera faċilità għal sptar tal-psikjatrija akuta sakemm 
jitlesta l-isptar il-ġdid. 
 
B’koerenza għall-Istrateġija tas-Saħħa Mentali, il-Gvern hu 
impenjat li jqarreb is-servizzi relatati mal-kura mentali lejn il-
klijent.  Dan ser iseħħ permezz ta’ żieda fil-kapaċità tas-servizzi 
offruti mill-Isptar Monte Karmeli li mistennija tissarraf f’għadd 
ta’ inizjattivi li jwieżnu għejxien assistit fil-komunità. Sadanittant, 
ser ikompli għaddej l-immodernizzar tas-swali tal-Isptar Monte 
Karmeli.
7.2 Servizzi tas-Saħħa Addizzjonali
Ir-‘Remote Patient Monitoring’ - proġett pilota li kien introdott 
biex isir monitoraġġ regolari u kontinwu tal-livell taz-zokkor 
fit-tfal taħt is-sittax-il sena li jbatu mid-Dijabete Tip I - ser jibqa’ 
jkun sostnut u gradwalment estiż għaż-żgħażagħ ta’ bejn is-17 
u l-21 sena li jbatu mill-istess kundizzjoni.
Titjib fil-kwalità tal-ħajja ser jarawh ukoll dawk il-persuni adulti 
li twieldu b’nuqqas ta’ smigħ u li ser jibqgħu jingħataw żewġ 
hearing aids, meta klinikament indikat.
 
II-Gvern ser ikompli jikkollabora mal-Hospice Malta sabiex jibda 
jingħata servizz ta’ kura paljattiva miċ-Ċentru San Mikiel lil 
pazjenti li sfortunatament ikunu morda b’kanċer terminali.
7.3 Sport
Is-sena d-dieħla Sport Malta ser tkompli tinvesti f’aktar faċilitajiet 
sportivi fosthom fil-Kumpless tal-Marsa, il-pixxina ta’ daqs 
80
olimpiku f’Bormla u ser isir xogħol fuq il-pitch tal-waterpolo 
f’Marsaskala, il-Belt u Marsaxlokk. Ser isir ukoll grawnd tal-futbol 
ġdid għall-Imsida St. Joseph.
Għad-dilettanti tal-qdif, Sport Malta ser tinvesti wkoll f’rowing 
tank nazzjonali iżda wkoll biex ikun jista’ jsir it-taħriġ ta’ dan 
l-isport Nazzjonali.
Il-proġett tal-Outdoor Velodrome ser ikun inkorporat mal-fażijiet 
tal-proġett li għaddej f’Ta’ Qali.
Qed jitkompla b’pass imdaqqas, ix-xogħol fuq iċ-Ċentru Akwatiku 
u Sportiv. Permezz ta’ dan l-investiment, Għawdex u l-Għawdxin 
ser ikunu qed igawdu minn pixxina ta’ livell olimpiku kif ukoll 
padiljun sportiv ġdid fil-qalba tar-Rabat, Għawdex. Dan huwa 
l-ikbar investiment għall-qasam sportiv li qatt sar għal Għawdex. 
Fl-2023, Malta se tkun qed tospita l-Logħob tal-Pajjiżi ż-Żgħar 
fejn din is-sena diġà bdew jitqassmu madwar €7 milun f’fondi 
kemm mill-assoċjazzjonijiet sportivi kif ukoll lill-Kumitat Olimpiku 
Malti sabiex ikunu investiti u jinkisbu riżultati aħjar.
F’dawn l-aħħar jiem ġie varat il-pjan għal faċilità tal-motorsport 
b’investiment ta’ €20 miljun u b’kollaborazzjoni mal-Malta 
Motorsport Collaboration.
Ser naraw li l-Kumpless tal-Marsa jkompli jestendi l-faċilitajiet 
provduti sabiex jakkomoda ċentru tal-ġinnastika fejn l-atleti jkunu 
jistgħu jwettqu t-taħriġ tagħhom b’faċilitajiet adekwati u siguri. 
81
Dan il-proġett ser ikompli jibni fuq diversi inizjattivi u proġetti 
sabiex l-atleti lokali jkollhom faċilitajiet tal-ogħla livell.
 
7.4 Il-Kultura u l-Arti
L-oqsma tal-arti, kultura u divertiment huma parti essenzjali mit-
tessut soċjali u ekonomiku tal-pajjiż.  Il-Gvern ser ikompli jgħin 
u jinċentiva lill-artisti, lill-produtturi u promoturi ta’ attivitajiet 
artistiċi, kulturali u ta’ divertiment sabiex huma wkoll ikomplu 
jikkontribwixxu b’mod sħiħ lejn l-irkupru artistiku u ekonomiku 
tas-settur.  Għal dan il-għan, bi pjaċir inħabbar dawn il-miżuri:
1. Ir-rata ta’ taxxa tad-dħul għall-artisti ser tkun ta’ 7.5% u ser 
tkun tapplika mis-sena bażi ta’ 2022.
2. Għal fini ta’ taxxa tad-dħul tal-artisti, ser indaħħlu mekkaniżmu 
li jistabbilixxi d-dħul tal-artisti fuq medja ta’ 3 snin.
3. Qegħdin nivvutaw €1 miljun sabiex tinħoloq skema ta’ 
garanzija għall-attivitajiet artistiċi indipendenti bl-iskop 
li tgħin lill-produtturi u l-promoturi jiġbru spejjeż li ma 
jkunux jistgħu jiġu rkuprati minħabba r-restrizzjonijiet mhux 
mistennija li jistgħu jkunu neċessarji jekk jinbidlu ċ-ċirkostanzi. 
4. Ser inkomplu nsaħħu l-iskema ta’ għajnuna li tingħata għal 
seats li ma jkunux jistgħu jinbiegħu f’każ ta’ restrizzjonijiet 
ġodda fuq l-avvenimenti.  Għal dan il-għan, qegħdin nivvutaw 
€2 miljun.
5. Ser noħolqu skema ta’ għajnuna għal proġetti artistiċi 
indipendenti li ser titmexxa mill-Kunsill Malti għall-Arti.  Għal 
dan il-għan qegħdin nivvutaw €2 miljun.
82
7.5 Il-Qasam tax-Xandir
Fil-qasam tax-Xandir ser jitkompla l-investiment mill-PBS għal TV 
House moderna li tkun tista’ sservi aħjar l-istazzjonijiet tagħha. 
Fit-tieni fażi ser ikun hemm investiment għal palk tat-televiżjoni u 
fit-tielet fażi ser ikun hemm l-iżvilupp ta’ Malex House b’faċilitajiet 
ta’ produzzjoni biex tilqa’ fiha kamra tal-aħbarijiet ġdida flimkien 
ma’ studios tal-aħbarijiet.
83
8. Malta Ġusta
Matul din is-sena komplejna naħdmu biex niżguraw li 
Malta tikkonforma mar-rakkomandazzjonijiet imressqa mill-
Kummissjoni Venezja u Greco.
Wettaqna wkoll riformi li jindirizzaw ir-rakkomandazzjonijiet 
magħmula mill-MONEYVAL kif ukoll ħidma biex insaħħu 
l-istruttura tal-Ufiċċju għall-Irkupru tal-Assi b’miżuri li jipprovdu 
għall-irkupru tar-rikavat mill-kriminalità b’investiment ta’ ’l fuq 
minn €2.2 miljun.
8.1 FATF
Tfassal pjan ta’ ħidma sabiex l-awtoritajiet Maltin jindirizzaw 
il-pjan ta’ azzjoni mogħti mill-FATF u li qiegħed iservi ta’ linja 
gwida għall-ħidma tal-awtoritajiet investigattivi fil-pajjiż. Ix-
xogħol fuq it-twettiq ta’ dan il-pjan ta’ azzjoni miexi b’ritmu 
tajjeb.  Huwa mistenni li l-ħidma kollettiva li għaddejja, tagħti 
r-riżultati mixtieqa.
8.2 Ġustizzja
Ser inkomplu naħdmu sabiex l-Uffiċċju tal-Avukat Ġenerali 
jkompli jieħu aktar funzjonijiet ta’ prosekuzzjoni addizzjonali 
f’koordinament mal-Pulizija bil-għan li jiġi żviluppat servizz ta’ 
prosekuzzjoni speċjalizzat fl-Uffiċċju tal-Avukat Ġenerali, filwaqt 
li l-Pulizija tkun iktar iffukata fuq investigazzjoniiet tal-offiżi. 
B’hekk jiġi offrut servizz ta’ prosekuzzjoni ta’ kwalità aħjar u 
nnaqqsu d-dewmien fis-sistema ġudizzjarja kriminali.
 
84
Il-proċess tkompla wkoll ftit tal-ġranet ilu permezz tal-Avviż 
Legali dwar it-Trasferiment tal-Prosekuzzjonijiet li daħal fis-seħħ 
fl-1 ta’ Ottubru 2021. 
Fil-qasam tal-Ġudikatura ġiet estiża l-età tal-irtirar tal-imħallfin 
u l-maġistrati, kif ukoll, għamilna ħatriet ġodda fil-Bank tal-
Ġudikatura.
 
Fil-qasam tal-Proċedura Ċivili għaddejna liġi bl-għan li tnaqqas 
ix-xogħol pendenti quddiem il-Qorti tal-Appell billi tipprovdi 
għall-possibbiltà li l-qorti fi grad ta’ appell tagħti seduta biss 
f’dawk il-każijiet fejn tqis li dan huwa meħtieġ. Ħsibna sabiex 
jitnaqqas ix-xogħol pendenti billi jiżdiedu l-kompożizzjonijiet 
tal-Qrati tal-Appelli Ċivili (Superjuri) sabiex jitħaffef il-proċess 
dwar l-appelli u ċ-ċittadin jinqeda aħjar u fi żmien raġjonevoli.
8.3 Għajnuna Legali 
Ser inkomplu ninvestu fl-għajnuna legali sabiex noħolqu sistema 
diġitali fejn il-klijenti prospettivi eliġibbli għall-għajnuna legali 
jkunu jistgħu japplikaw onlajn, kif ukoll mis-service hubs ta’ 
servizz.gov li jinsabu fir-reġjuni u rħula madwar Malta.
8.4 Sigurtà
Is-sigurtà ser tibqa’ waħda mill-pilastri ewlenin ta’ dan il-Gvern. 
Mhux biss importanti li jkollna livell ta’ għejxien tajjeb, iżda 
s-soċjetà tagħna għandna tħossha sigura. 
85
8.5 Korpi Dixxiplinati
Matul din is-sena ġew issiġillati l-ewwel sett ta’ ftehim kollettivi 
għal Korpi Dixxiplinati b’investiment ta’ ’l fuq minn €15 miljun 
sabiex issa il-5,000 ħaddiem li jifforma l-Korpi Dixxiplinati 
għandhom kundizzjonijiet tax-xogħol aqwa u drittijiet ġodda.
Ma’ dan qed tiġi implimentata l-istrateġija tat-trasformazzjoni li 
biha qed isir investiment fl-infrastruttura, f’apparat speċjalizzat, 
vetturi ġodda u taħriġ tar-riżorsi umani.
8.6 Community Policing
Matul is-sena d-dieħla ser jiġi estiż is-servizz tal-Community 
Policing f’diversi lokalitajiet inkluż f’Ħaż-Żabbar, ix-Xgħajra, 
Marsaskala, San Ġwann, Ħaż-Żebbuġ, il-Gżira, l-Imsida, Tal-Pietà, 
il-Mosta, l-Imġarr, iż-Żurrieq, Ħal Safi u Ħal Kirkop.
8.7 Forzi Armati ta’ Malta
B’investiment ta’ madwar €50 miljun għaddej ix-xogħol fuq il-
lanċa l-ġdida li qed tinħadem biex tiżdied mal-iskwadra Marittima 
tal-Forzi Armati. Din il-lanċa ser tkun l-akbar tax-xorta tagħha 
f’pajjiżna u ser tissaħħaħ is-sorveljanza fl-ibħra Maltin u l-ħarsien 
tal-fruntieri.
8.8 Protezzjoni Ċivili
Il-Protezzjoni Ċivili ser tkompli tinvesti fit-tibdil tal-vetturi fejn ser 
ikomplu jiġu mixtrija trakkijiet ġodda, vannijiet apposta li jservu 
tajjeb għat-toroq dojoq ta’ pajjiżna, inġenji li bihom il-ħaddiema 
86
jilħqu aħjar il-bini għoli, fit-teknoloġija moderni u fuq kollox fl-
ilbies protettiv għall-uffiċjali tagħna.
Il-periklu qatt mhu ’l bogħod għal dawn in-nies tal-Korpi u dmirna 
hu li ntuhom l-aqwa għodda biex jaħdmu filwaqt li nestendi il-
gratitudni ta’ din il-Kamra lejn ix-xogħol siewi li jagħmlu.
8.9 Il-Faċilità Korrettiva ta’ Kordin
Matul din is-sena, l-Aġenzija għas-servizzi korrettivi kompliet 
issaħħaħ is-servizzi rijabilitattivi, bl-ingaġġ ukoll ta’ iżjed 
professjonijiet mis-settur mediku, psikjatriku u soċjali.
Fil-Faċilità Korrettiva ta’ Kordin tlestiet l-ewwel faċilità medika 
fejn fiha jiġu assistiti b’mod professjonali l-priġunieri mit-tobba u 
infermiera. Ser jibda jinbena l-ewwel ċentru rijabilitattiv tax-xorta 
tiegħu fil-konfini tal-faċilità għal madwar 140 persuna.
 
8.10 L-Aġenzija għas-Sapport tal-Vittmi
Matul is-sena li ġejja l-Aġenzija ser tkompli tiġi msaħħa u ser 
tkompli ttejjeb is-servizzi tagħha fl-oqsma tad-drittijiet lill-vittmi, 
billi tibqa’ tkun aċċessibbli bl-iżjed mod effiċjenti, filwaqt li żżid 
ukoll il-ħaddiema u professjonisti li jservu fiha.
 
8.11 Proġetti fil-Komunità
Fuq medda ta’ 3 snin, aktar minn €3 miljun f’fondi tal-LESA lill-
Kunsilli Lokali u l-Assoċjazzjoni tal-Kunsilli Lokali qed jintużaw 
sabiex jitwettqu proġetti fil-lokalitajiet Maltin u Għawdxin.
 
87
B’hekk il-Gvern qed jinvesti lura fil-lokalitajiet il-flus iġġenerati 
mill-kontravenzjonijiet sabiex isiru proġetti ta’ fejda fl-ibliet u 
l-irħula bil-għan li jitgawdew mill-familji, t-tfal, iż-żgħażagħ u 
l-anzjani tagħna.
8.12 Immigrazzjoni Irregolari
It-tnaqqis fin-numru ta’ wasliet fix-xhur li għaddew kienet riżultat 
tad-deċiżjonijiet li ħadna b’mod speċjali l-ħidma li segwiet wara 
li ġie ffirmat ftehim mal-Libja dwar l-immigrazzjoni irregolari 
s-sena l-oħra.
Il-piż tal-immigrazzjoni irregolari komplejna nindirizzawh 
permezz tar-ritorn ta’ rejected asylum seekers lejn il-pajjiż 
tal-oriġini tagħhom u permezz ta’ aktar rilokazzjonijiet ta’ 
immigranti lejn Stati Membri oħra tal-Unjoni Ewropea. Hekk kif 
tħabbar fil-Baġit tas-sena l-oħra, twaqqfet Returns Unit li hija 
ffukata speċifikament fuq ir-ritorn ta’ immigranti, kemm dak 
sfurzat u anke dak volontarju. Bdejna u ser inkomplu nsaħħu 
r-riżorsi umani tal-Pulizija tal-Immigrazzjoni u tal-Aġenzija għall-
Protezzjoni Internazzjonali.
 
Din l-istrateġija diġà qed tħalli l-frott u bejn Jannar u Settembru 
2021 kellna l-akbar ammont ta’ immigranti irregolari li ġew 
irritornati lejn il-pajjiż tal-oriġini tagħhom sa minn meta għolla 
rasu l-fenomenu tal-immigrazzjoni irregolari għall-ewwel darba 
20 sena ilu.
 
F’din il-ħidma wkoll irridu nħarsu l-interessi tal-komunitajiet 
tagħna. Naqqasna drastikament in-numru ta’ nies li jgħixu fiċ-
ċentru tal-immigranti tal-Marsa u ninsabu fi stadju avvanzat 
88
sabiex dan iċ-ċentru jingħalaq kompletament. Mhux talli hekk, 
talli rridu niġġeneraw din iż-żona u nagħmlu mezz li l-faċilitajiet 
u l-ispazju f’din iż-żona jibdew jintużaw mill-għaqdiet, it-tfal u 
ż-żgħażagħ. Dan qed nagħmluh mingħajr ma poġġejna piż ġdid 
fuq lokalitajiet oħra.
8.13 Affarijiet Barranin
Is-sena d-dieħla ser tkun sena importanti ferm għall-irwol ta’ 
Malta fin-Nazzjonijiet Magħquda, hekk kif minn Ġunju li ġej ikunu 
intensifikati t-tħejjijiet sabiex għal sentejn sħaħ, matul l-2023 
u l-2024, Malta jkollha siġġu mhux permanenti fil-Kunsill tas-
Sigurtà tan-Nazzjonijiet Magħquda.
F’dawn l-aħħar ġimgħat, intbagħtu uffiċjali Diplomatiċi sabiex 
b’mod gradwali jkunu jistgħu jwaqqfu għall-ewwel darba 
preżenza Diplomatika fil-Brażil u anke fl-Etjopja.
Investejna bis-sħiħ sabiex nagħtu assistenza umanitarja f’reġjuni 
milquta minn katastrofi jew kriżi. Għamilna dan kemm ma’ pajjiżi 
ferm imbiegħda minna bħall-Indja u r-Repubblika Dominikana, kif 
ukoll ma’ pajjiżi qrib tagħna bħal-Libja u t-Tuneżija. Dan l-impenn 
permezz tal-fond għall-Assistenza għall-Iżvilupp ser inkomplu 
nsostnuh anke matul is-snin li ġejjin.
Matul is-sena li ġejja Malta ser tkompli tkun vuċi importanti favur 
il-multilateraliżmu. Stat sovran żgħir bħal tagħna jeħtieġ ikompli 
jisħaq li kunflitti internazzjonali ma jissolvewx bl-inizjattivi ta’ 
pajjiż wieħed waħdu. Minflok nemmnu li wieħed għandu juża 
l-pjattaforma ta’ organizzazzjonijiet internazzjonali sabiex naslu 
għal kompromessi favur il-paċi.
89
8.14 Ħarsien u Drittijiet tal-Annimali
Biex inkomplu nuru l-impenn tal-Gvern favur il-ħarsien u drittijiet 
tal-annimali, is-sena d-dieħla ser inħejju strateġija nazzjonali 
għall-ħarsien u t-trattament xieraq tal-annimali.
Matul is-sena d-dieħla, se nibdew nesploraw il-possibbiltà li 
jinfetaħ rehoming centre modern għall-adozzjoni tal-annimali, 
inkluż annimali li jgħixu fit-toroq.
8.15 Ugwaljanza
Fil-qasam tal-ugwaljanza ser inkomplu l-ħidma biex pajjiżna 
jibqa’ fost l-aktar inklussivi fl-Ewropa, fejn se naraw inizjattivi bħal 
marka tal-ugwaljanza li tiċċertifika kumpaniji lokali, il-proġett 
Empowerment for Diversity u ser nespandu l-programm ‘Jiena 
Nappartjeni’. Ser inkunu qed nimplimentaw strateġija kontra 
razziżmu flimkien mal-imsieħba soċjali u l-midja.
90
9. Malta ta’ Għada
Sur President, 
Ħabbarna wieħed mill-akbar pakketti soċjali u ambjentali li qatt 
kellna f’pajjiżna iżda fl-istess waqt se nieħdu ħsieb li l-finanzi 
pubbliċi nużawhom b’mod għaqli u prudenti.
Dan ukoll fi sfond li din is-sena pajjiżna mistenni jirreġistra defiċit 
ta’ 11.1% tal-Prodott Domestiku Gross, kważi punt perċentwali 
anqas minn dak li kont bassart f’April li għadda. Filwaqt li d-dejn 
mistenni jiżdied għal 61.3% tal-Prodott Domestiku Gross, hekk 
kif komplejna nsostnu u nissalvagwardjaw lill-familji, l-impjiegi 
u n-negozji tagħna.
Għas-sena d-dieħla, hekk kif it-tkabbir ekonomiku mistenni 
jaċċellera, qed inbassru li d-defiċit jinżel għal 5.6% filwaqt li 
d-dejn jiżdied marġinalment għal 61.8% tal-Prodott Domestiku 
Gross.
Id-defiċit mistenni jkompli jinżel għas-snin ta’ wara biex b’hekk 
nilħqu t-2.9% tal-Prodott Domestiku Gross f’2024. Id-dejn bħala 
proporzjon tal-Prodott Domestiku Gross mistenni jkun ta’ 62.4% 
fl-istess sena.
Hawnhekk importanti li nagħmel premessa fuq dan it-tbassir. 
Kulħadd qed jara s-sitwazzjoni volatili li ġabet magħha 
l-pandemija. Il-prezzijiet tal-enerġija u b’mod aktar wiesgħa 
l-inflazzjoni inġenerali jistgħu jkunu l-isfidi tas-sena d-dieħla. 
Għalhekk it-tbassir tad-defiċit jista’ jiġi rivedut b’1.4% u jilħaq is-
91
7% ġaladarba l-Gvern ikun irid inaqqas l-impatt mil-lat finanzjarju 
fuq il-familji u n-negozji.
Fuq kollox, ser nibqgħu nżommu mar-realiżmu u l-għaqal li 
ggwidaw dan il-Gvern. Ma nibżgħux ngħidu li maħniex perfetti. 
Ma nibżgħux nitkellmu fuq l-isfidi, kbar u żgħar, li Malta taffaċċja. 
Għalhekk il-poplu jibqa’ jagħtina l-kredibilità u l-fiduċja.
Ma nibżgħux ngħiduhom għax dan il-Gvern għandu wkoll 
is-soluzzjonijiet għalihom. Kif ma bżajniex meta kien hemm 
previżjonijiet ta’ 55,000 persuna qiegħda, kif ma bżajniex meta 
intom għidtu li l-ekonomija ser tikkrolla, mhux ser nibżgħu biex 
inkunu tarka għall-ħaddiem u min iħaddem. Kif ma bżajniex 
hemm, mhux ser nibżgħu mill-isfidi li kull pajjiż qed jaffaċċja fl-
irkupru, fl-għoli tal-ħajja u t-trasport u l-inflazzjoni. Ma nibżgħux 
għax nafu li nistgħu negħlbuhom.
Dan hu Gvern li  għandu pjan ċar fuq kif se jkattar l-iżvilupp 
ekonomiku u x-xogħol ta’ kwalità. 
Dan hu Gvern li għandu r-rieda li jikkalibra ruħu fuq l-ambjent, 
is-sostenibbiltà u l-ekonomija l-ħadra, fejn nemnu li hemmhekk 
hemm il-futur ta’ pajjiżna, u fejn illum bgħatna messaġġ ċar bl-
ikbar pakkett favur l-ambjent u s-sostenibbiltà fl-istorja ta’ Malta. 
Dan hu Gvern li fuq kollox għandu viżjoni ċara ta’ fejn irid jasal. 
•	
Pajjiż li jgħolli l-livell tal-għejxien tiegħu,
•	
Pajjiż li jirrispetta l-ambjent, 
92
•	
Pajjiż li jwieżen il-ħaddiem u jara kif ser isaħħu, 
•	
Pajjiż li jieħu ħsieb il-pensjonant sena wara oħra, wara oħra, 
•	
Pajjiż li jgħin lid-dgħajjef jitla’ fuq saqajh, pajjiż soċjali, pajjiż li 
ma jarax id-dlam iżda jara tama u opportunità għal kulħadd.
 
Dan hu l-pjan tagħna għal dan il-pajjiż.  Din hija l-viżjoni tagħna 
għal Malta.
Għax Malta li rridu nħallu lil uliedna hija Malta li tħobb.
 
Malta li rridu nħallu lil uliedna hija Malta fejn is-sewwa jirrenja.
Malta li rridu nħallu lil uliedna hija Malta fejn il-beżlin, u mhux 
tal-pjaċiri, jirnexxu.
Malta li rridu nħallu lil uliedna hija Malta fejn mix-xejn, bl-iskola 
u bl-għaraq, tista’ ssir nies.
Malta li rridu nħallu lil uliedna hija Malta moderna u ambjentali.
Malta li rridu nħalli lil uliedna hija Malta li tirbaħ fuq in-negattività.
Malta li rridu nħallu lil uliedna hija Malta li tieħu ħsieb l-anzjani 
tagħha.
Din hija Malta li rrid nħalli lil uliedi. Din hija Malta li rridu nħallu 
lil uliedna.
93
Tabella A.1
Fond Konsolidat
Dħul minn Taxxi
3,952,998  
4,470,600  
5,134,325  
5,377,250  
5,707,700  
Dħul Ieħor
446,019  
538,779  
570,385  
579,306  
522,772  
Dħul Totali
4,399,017  
5,009,379  
5,704,710  
5,956,556  
6,230,472  
Nefqa Rikurrenti
4,650,277  
5,544,167  
5,329,471  
5,456,639  
5,668,734  
Nefqa Kapitali
1,037,149  
799,501  
930,897  
1,004,121  
845,245  
Bilanċ / (Żbilanċ) qabel l-Imgħax
(1,288,409) 
(1,334,289) 
(555,658) 
(504,204) 
(283,507) 
Ħlasijiet ta' Imgħax
181,205  
185,578  
181,417  
193,696  
208,393  
Bilanċ / (Żbilanċ) Rikurrenti
(432,465) 
(720,366) 
193,822  
306,221  
353,345  
Bilanċ / (Żbilanċ) fil-Fond Konsolidat
(1,469,614) 
(1,519,867) 
(737,075) 
(697,900) 
(491,900) 
Finanzjament
Ħlas lura dirett ta' Self
(461,583) 
(462,502) 
(469,567) 
(446,190) 
(490,123) 
Ħlas Lura Kmieni ta' MGRSB
(4,123) 
(4,500) 
(5,850) 
(4,750) 
(3,250) 
Kontribuzzjonijiet għas-Sinking Funds - Barranin
(50) 
(50) 
(50) 
(50) 
(49) 
Kontribuzzjonijiet għas-Sinking Funds Specjali MGS
(20,000) 
(30,000) 
(25,000) 
(25,000) 
(25,000) 
Akkwist ta' Equity
(36,980) 
(15,038) 
(5,038) 
(538) 
(538) 
EFSF / ESM Credit Line Facility
 -  
(4,500) 
 -  
 -  
 -  
Ħlas Lura ta' Self Mogħti mill-Gvern
915
2,226  
2,784  
2,784  
2,784  
Bejgħ ta' Ishma / Assi
889  
889  
889  
889  
889  
(520,932) 
(513,475) 
(501,832) 
(472,855) 
(515,287) 
Ħtieġa ta' Self
(1,990,546) 
(2,033,342) 
(1,238,907) 
(1,170,755) 
(1,007,187) 
Self Barrani
120,000  
300,000  
 -  
-      
-      
Bilanċ / (Żbilanċ) fil-Fond Konsolidat fl-1 ta' Jannar
(357,234) 
(797,993) 
(731,335) 
(770,242) 
(740,997) 
Self Lokali
1,429,787  
1,800,000  
1,200,000  
1,200,000  
1,100,000  
1,072,553  
1,002,007  
468,665  
429,758  
359,003  
Bilanċ / (Żbilanċ) fil-Fond Konsolidat fil-31 ta' Diċembru
(797,993) 
(731,335) 
(770,242) 
(740,997) 
(648,184) 
   Bilanċ / (Żbilanċ) fil-Fond Konsolidat
(1,469,614) 
(1,519,867) 
(737,075) 
(697,900) 
(491,900) 
201,684  
(25,133) 
(113,625) 
(9,100) 
(4,100) 
(1,267,930) 
(1,545,000) 
(850,700) 
(707,000) 
(496,000) 
13,054,927
13,964,140
15,162,724
16,140,339
17,125,205
-4.4%
   Prodott Domestiku Gross 
Attwali
Rivedut
Estimi
-2.9%
Bilanċ / (Żbilanċ)  tal-Gvern Estiż
bħala % tal-Prodott Domestiku Gross
-9.7%
-11.1%
-5.6%
€ '000
€ '000
€ '000
Estimi
   Aġġustamenti tal-Gvern Estiż
   Bilanċ / (Żbilanċ) tal-Gvern Estiż
Tabella A.1
IL-QAGĦDA FISKALI 2020 - 2024
2020
2021
2022
2023
2024
Estimi
€ '000
€ '000
10/10/2021   16:17
94
Tabella A.2
Tabella A.2
Stocks  tal-Gvern
5,358,625
6,530,822
7,363,520
8,224,528
8,963,892
Retail Savings Bonds tal-Gvern ta' Malta
380,507
476,007
376,655
284,148
187,075
Bills  tat-Teżor
586,500
582,000
640,000
610,000
518,000
Self minn Barra
120,839
420,717
420,591
420,463
420,342
EBU's  / Kunsilli Lokali
168,065
167,566
167,566
167,566
167,566
Munita
90,371
100,393
105,533
111,188
117,407
ESA Rerouted Debt
272,597
284,884
299,884
304,884
304,884
Dejn tal-Gvern Estiż
6,977,504
8,562,389
9,373,749
10,122,777
10,679,166
Prodott Domestiku Gross
13,054,927
13,964,140
15,162,724
16,140,339
17,125,205
Dejn bħala % tal-Prodott Domestiku Gross
IL-BILANĊ TAD-DEJN TAL-GVERN
€ '000
2020
2021
2022
2023
2024
53.45%
61.32%
61.82%
62.72%
62.36%
tabelli_2020_24_budget speech as amended 10_10_21
10/10/2021   16:18
95
Tabella A.3
Tabella A.3
Fond Konsolidat
Dħul minn Taxxi
3,952,998  
4,599,000  
4,470,600  
Dħul Ieħor
446,019  
599,002  
538,779  
Dħul Totali
4,399,017  
5,198,002  
5,009,379  
Nefqa Rikurrenti
4,650,277  
4,971,899  
5,544,167  
Nefqa Kapitali
1,037,149  
792,817  
799,501  
Bilanc qabel l-Imgħax
(1,288,409) 
(566,714) 
(1,334,289) 
Ħlasijiet ta' Imgħax
181,205  
189,825  
185,578  
Bilanċ / (Żbilanċ) Rikurrenti
(432,465) 
36,278  
(720,366) 
Bilanċ / (Żbilanċ) fil-Fond Konsolidat
(1,469,614) 
(756,539) 
(1,519,867) 
Finanzjament
Ħlas lura dirett ta' Self
(461,583) 
(462,502) 
(462,502) 
Ħlas Lura Kmieni ta' MGRSB
(4,123) 
(4,500) 
(4,500) 
Kontribuzzjonijiet għas-Sinking Funds - Barranin
(50) 
(50) 
(50) 
Kontribuzzjonijiet Sinking Fund Specjali MGS
(20,000) 
(30,000) 
(30,000) 
Akkwist ta' Equity
(36,980) 
(10,538) 
(15,038) 
EFSF / ESM Credit Line Facility
 -  
(4,500) 
(4,500) 
Ħlas Lura ta' Self Mogħti mill-Gvern
915
2,226  
2,226  
Bejgħ ta' Ishma /Assi  
889
889  
889  
(520,932) 
(508,975) 
(513,475) 
Ħtieġa ta' Self
(1,990,546) 
(1,265,514) 
(2,033,342) 
Self Barrani
120,000  
123,632  
300,000  
Bilanċ fil-Fond Konsolidat fl-1 ta' Jannar
(357,234) 
(532,969) 
(797,993) 
Self Lokali
1,429,787  
976,368  
1,800,000  
1,072,553  
443,399  
1,002,007  
Bilanċ fil-Fond Konsolidat fil-31 ta' Diċembru
(797,993) 
(698,483) 
(731,335) 
    Bilanċ / (Żbilanċ) fil-Fond Konsolidat
(1,469,614) 
(756,539) 
(1,519,867) 
201,684  
(36,861) 
(25,133) 
(1,267,930) 
(793,400) 
(1,545,000) 
13,054,927
13,351,390
13,964,140
Bilanċ / (Żbilanċ)  tal-Gvern Estiż
bħala % tal-Prodott Domestiku Gross
-9.7%
-5.9%
-11.1%
€ '000
€ '000
€ '000
   Aġġustamenti tal-Gvern Estiż
   Bilanċ / (Żbilanċ) tal-Gvern Estiż
   Prodott Domestiku Gross 
Approvat
Rivedut
IL-QAGĦDA FISKALI 2020 - 2021
2020
2021
Attwali
tabelli_2020_24_budget speech as amended 10_10_21
10/10/2021  16:19
96
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL MIT-TAXXI
Diretti  -     
Taxxa tad-Dħul
1,793,000,000
1,772,295,000
- 
20,705,000 
Mistenni dħul anqas sal-aħħar tas-sena meta mqabbel
ma' dak previst waqt il-preparazzjoni tal-baġit u kif
jidher ma' dak rivedut.
Sigurta` Soċjali
1,087,000,000
1,161,436,000
74,436,000 
- 
B'riżultat
tal-qagħda
fl-impjiegi
mistenni
jimmaterjalizza dħul akbar taħt il-kontribuzzjonijiet tas-
Sigurta' Soċali.
Indiretti -  
Dwana u Sisa
344,000,000
306,200,000
- 
37,800,000 
Dħul anqas sal-aħħar tas-sena taħt Machine-made 
Cigarettes u Petroleum meta mqabbel ma' dak previst
waqt il-preparazzjoni tal-baġit u kif jidher ma' dak
rivedut.
Liċenzji, Taxxi u Multi
381,000,000
331,725,000
- 
49,275,000 
Dħul anqas mistenni sal-aħħar tas-sena fuq taxxa fuq
dokumenti u fuq ir-reġistrazzjoni tal-karozzi.
Taxxa fuq il-Valur Miżjud
994,000,000
898,944,000
- 
95,056,000 
Mistenni dħul anqas sal-aħħar tas-sena meta mqabbel
ma' dak previst waqt il-preparazzjoni tal-baġit u kif
jidher ma' dak rivedut.
4,599,000,000
4,470,600,000
128,400,000
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
DĦUL TOTALI MINN DĦUL MIT-TAXXI
97
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL IEĦOR
122,041,000
103,641,000
- 
18,400,000
Mistenni dħul anqas sal-aħħar tas-sena meta mqabbel
ma' dak previst waqt il-preparazzjoni tal-baġit u kif
jidher
ma'
dak
rivedut
taħt
Individual
Investor
Programme ,
Fee
on
Caging
of
Bluefin
Tuna , 
Environmental Contribution
u Energy Performance
Certificates .
42,096,000
42,096,000
- 
- 
4,573,000
4,613,000
40,000
- 
33,000,000
33,000,000
- 
- 
33,680,000
33,680,000
- 
- 
Drittijiet ta' Uffiċċju
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
Bejgħ
Ħlas lura lid-Dipartimenti
Bank Ċentrali ta' Malta
Kera
98
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL IEĦOR (ikompli)
44,100,000
50,000,000
5,900,000
- 
L-istima riveduta għas-sena tirrifletti d-dħul mistenni
fuq Dividends .
276,000
276,000
- 
- 
263,503,000
212,740,000
- 
50,763,000
Id-differenza fid-dħul għal din is-sena hija r-rimburż mill-
Unjoni Ewropeja taħt il-programmi varji.
55,733,000
58,733,000
3,000,000
- 
Dħul
akbar
huwa
mistenni
taħt
Proceeds
from
Auctioning of Emission Trading Units . Madanakollu,
dħul anqas mistenni mill-Premium receivable from sale
of MGSs .
599,002,000
538,779,000
60,223,000
5,198,002,000
5,009,379,000
188,623,000
Għotjiet Barranin
Profitti minn Investimenti
Interessi fuq self mogħti mill-Gvern
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
Dħul Mixxellanju
DĦUL TOTALI MINN DĦUL IEĦOR
DĦUL TOTALI
99
SORS
ESTIMU
ESTIMU
RIMARKI
APPROVAT
RIVEDUT
+
-
€
€
€
€
DĦUL MHUX ORDINARJU
976,368,000
1,800,000,000
823,632,000
- 
Id-differenza mill-istima oriġinali tirrifletti l-bżonn ta'
aktar self, riżultat tal-impatt tal-pandemija.
123,632,000.0
   
300,000,000
176,368,000
- 
Ir-reviżjoni tirrifletti finanzjament li mistenni jseħħ mill-
EU SURE Loans .
2,226,000
2,226,000
- 
- 
889,000
889,000
- 
- 
1,103,115,000
2,103,115,000
1,000,000,000
6,301,117,000
7,112,494,000
811,377,000
DĦUL GLOBALI
Dħul minn bejgħ ta' ishma
Ħlas lura ta' self mogħti mill-Gvern
Dħul minn bejgħ ta' ishma
STATEMENT  A
DĦUL 2021 : ESTIMU RIVEDUT IMQABBEL MAL-ESTIMU APPROVAT
BIDLA
DĦUL TOTALI MINN DĦUL MHUX 
ORDINARJU
Self mill-Unjoni Ewropeja
100
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
1 Uffiċċju tal-President
4,714,000
4,862,000
148,000
- 
2 Kamra tad-Deputati
10,472,000
10,415,000
-
57,000
3 Uffiċċju tal-Ombudsman
1,427,000
1,427,000
-
- 
4 Uffiċċju Nazzjonali tal-Verifika
3,850,000
3,850,000
-
- 
5 Kummissarju għall-Istandards fil-Ħajja 
Pubblika
478,000
478,000
-
- 
6 Uffiċċju tal-Prim Ministru
59,355,000
62,864,000
3,509,000
- 
Meta
wieħed
jipparaguna
mal-istima
oriġinali,
hija
mistennija żieda taħt il-kategorija ta' Personal Emoluments
(Salaries and Wages ) u taħt Contributions to Government
Entities prinċipalment minħabba t-tisħiħ ta' l-inizzjattiva
tas-Servizz.gov .
7 Informazzjoni
1,438,000
1,417,000
-
21,000
8 Stamperija tal-Gvern
1,730,000
1,738,000
8,000
- 
STATEMENT B
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
101
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
9 Uffiċċju Elettorali
2,666,000
2,850,000
184,000
- 
10 Kummissjoni dwar is-Servizz Pubbliku
770,000
693,000
-
77,000
11 Xogħol u Relazzjonijiet Industrijali
1,948,000
2,061,000
113,000
- 
12 Ministeru għas-Saħħa
758,174,000
896,302,000
138,128,000
- 
Il-differenza hija dovuta għal spiża akbar taħt il-kategorija
Personal Emoluments (Salaries and Wages, Allowances u 
Overtime ) kif ukoll taħt il-kategorija Operational and
Maintenance Expenses (Contractual Services ) u taħt il-
kategorija Programmes and Initiatives
(Medicines and
Surgical
Materials,
Maintenance
of
Medical
Equipment,Waiting Lists for Medical Services ) minnħabba l-
pandemija COVID-19, National Strategy on Rare Diseases , 
Health Concession Agreement - Gozo General Hospital,
Health Concession Agreement - Karin Grech Rehabilitation
Hospital u Cancer Treatment . 
13 Ministeru għall-Affarijiet Barranin u 
Ewropej
45,048,000
47,293,000
2,245,000
- 
Hemm
tnaqqis
fl-ispejjeż
fil-kategorija
Personal 
Emoluments (Salaries and Wages u Allowances ), li se
tagħmel
tajjeb
parzjalment
għal
żieda
fil-kategorija
Operational
and
Maintenance
Expenses
(Rent
u 
Contractual Services ), kif ukoll fl-Overseas Development
Aid , taħt il-kategorija Programmes and Initiatives .
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
102
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
14 Ministeru għall-Anzjani u l-Anzjanita' 
Attiva
202,911,000
200,528,000
-
2,383,000
Huwa mistenni tnaqqis taħt il-kategorija ta' Personal 
Emoluments (Salaries and Wages u Overtime) li ser ipatti
għal żieda fl-Allowances . Spiża anqas hija mistennija taħt
Contractual Services li se tagħmel tajjeb għal żieda taħt
SVPR Service Contract mill-kategorija Programmes and
Initiatives . Kien hemm ukoll spiża anqas taħt Welfare 
Committee f'dan il-vot minħabba li l-istima allokata ġiet
trasferita fuq vot rikorrenti ieħor.
15 Ministeru għar-Riċerka, l-Innovazzjoni u 
l-Kordinazzjoni tal-Istrateġija wara 
COVID-19
16,195,000
16,622,000
427,000
- 
16 Ministeru għall-Wirt Nazzjonali, l-Arti u l-
Gvern Lokali
49,115,000
58,181,000
9,066,000
- 
Jidher li se jkun hemm nefqa akbar taħt Culture Assistance
Fund (COVID-19) fil-kategorija Programmes and Initiatives
minħabba l-iskema ta' assistenza. Fondi supplimentari
huma
meħtieġa
taħt
Heritage
Malta
fil-katogerija
Contributions to Government Entities biex jagħmlu tajjeb
għan-nuqqas minn bejgħ ta' biljetti tad-dħul fil-mużewijiet.
17 Local Government
54,916,000
54,851,000
-
65,000
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
103
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
18 Ministry for Transport, Infrastructure 
and Capital Projects
102,069,000
107,614,000
5,545,000
- 
Żieda hija mistennija li sseħħ taħt il-kategorija Personal 
Emoluments (Salaries and Wages u Allowances ), kif ukoll
taħt il-kategorija Operational and Maintenance Expenses
(Contractual
Services
u
Professional
Services ).
Fondi
supplimentari huma meħtieġa taħt Damages to Third
Parties ,
Grant
for
Wheelchair
Accessible
Vehicles , 
Scrappage Scheme to Purchase Motor Cycles , Public 
Service Obligation - Public Transport u Grant for Electric
Vehicles skont il-ħtieġa mitluba.
19 Ministeru għas-Solidarjeta' u l-Ġustizzja 
Soċjali, il-Familja u d-Drittijiet tat-Tfal
66,897,000
70,343,000
3,446,000
- 
It-trasferiment ta' Fondi huwa meħtieġ taħt Welfare 
Committee (waqt li l-istess ammont jibqa' mhux minfuq
taħt vote ieħor) u Out of Home Care Programme filwaqt li
hija mistennija spiża anqas taħt Adoption Grant and Public
Social Partnerships .
20 Politika Soċjali
371,082,000
390,544,000
19,462,000
- 
Nuqqas fl-ispiża hija mistennija taħt Salaries and Wages
mil-kategorija tal-Personal Emoluments . Spiża akbar hija
meħtieġa
taħt
State
Contribution
fil-kategorija
Programmes and Initiatives li hija riżultat ta' dħul akbar
mill-kontribuzzjonijiet tas-sigurta' soċjali.
21 Benefiċċji tas-Sigurta' Soċjali
1,118,069,000
1,118,069,000
-
- 
22 Pensjonijiet
103,490,000
103,490,000
-
- 
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
104
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
23 Ministeru għall-Ġustizzja, l-Ugwaljanza 
u l-Governanza
40,051,000
44,129,000
4,078,000
- 
Hemm tnaqqis fl-ispiża fil-kategorija Personal Emoluments
taħt Salaries and Wages li se tagħmel tajjeb parzjalment
għaż-żieda
ta'
fondi
f'Summoning
and
Expenses
of
Witnesses, Jurors and Experts in Criminal Court Trials fil-
kategorija tal-Programmes and Initiatives , u taħt il-
kategorija Contributions to Government Entities (Court
Services Agency , Office of the State Advocate u Attorney
General's Office).
24 Ministeru għall-Agrikoltura, is-Sajd, l-
Ikel u d-Drittijiet tal-Annimali
32,189,000
40,141,000
7,952,000
- 
Iż-żieda fl-ispiża hija meħtieġa taħt il-kategorija Personal 
Emoluments
(Salaries
and
Wages
u
Social
Security
Contributions)
taħt
il-kategorija
Operational
and
Maintenance
Expenses
(Contractual
Services
u 
Professional Services) , kif ukoll Agriculture Support Scheme
u Animal Aftercare Clinic li parzjalment ikkumpensat min-
nuqqas fin-nefqa taħt l-iStorm Damages Scheme .
25 Ministeru għall-Akkomodazzjoni Soċjali
28,888,000
29,888,000
1,000,000
- 
Żieda hija mistennija taħt Housing Programmes minħabba
talba akbar ta' assistenza għal dawn is-servizzi.
26 Ministeru għall-Edukazzjoni
311,862,000
311,751,000
-
111,000
27 Edukazzjoni
330,966,000
353,892,000
22,926,000
- 
Id-differenza hija dovuta għal spiża akbar taħt Personal
Emoluments (Salaries and Wages) u taħt  
il-kategorija 
Programmes and Initiatives
biex tagħmel tajjeb għal-
Extension
of
School
Transport
Network
riżultat
ta'
domanda akbar.
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
105
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
28 Ministeru għall-Ekonomija u l-Industrija
88,040,000
125,462,000
37,422,000
- 
Id-differenza hija dovuta għal spiża anqas fil-kategorija
Personal Emoluments taħt Salaries and Wages . Żieda hija
mistennija
taħt
Contractual
Services
mil-kategorija
Operational
and
Maintenance
Expenses
u minħabba
trasferiment
ta'
fondi
għal
Malta
Freeport
Interest
Payments (waqt li ammont ekwivalenti se jibqa' mhux
minfuq taħt il-Ministeru għat-Turiżmu u l-Protezzjoni tal-
Konsumatur) u Tech.mt mil-kategorija tal- Programmes 
and Initiatives . Spiża anqas hija mistennija taħt Economic 
Regeneration
Voucher
Scheme
mill-istess
kategorija.
Hemm bżonn ta' fondi supplimentari taħt Lands Authority
u Malta Investments Management Co. Ltd . fil-kategorija
Contributions to Government Entities .
29 Kummerċ
1,634,000
1,854,000
220,000
- 
30 Ministeru għall-Inklużjoni u l-Kwalita' tal-
Ħajja
47,990,000
52,314,000
4,324,000
- 
Mistennija żieda akbar taħt Sports Activities and Assistance
to Organisations u Independent Community Living taħt il-
kategorija
tal-Programmes
and
Initiatives .
Fondi
supplimentari
huma
meħtieġa
taħt
l-Office
of
the
Commissioner for Voluntary Organisations
- minħabba
żieda fl-impjegati u Malta Council for the Voluntary Sector
mill-kategorija Contributions to Government Entities
-
minħabba assistenza offruta lis-settur kaġun tal-pandemija.
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
106
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
31 Ministeru għall-Ambjent, it-Tibdil fil-
Klima u l-Ippjanar
72,632,000
70,372,000
-
2,260,000
Infiq inqas mistenni jimmatterjalizza fil-kategorija Personal 
Emoluments taħt Salaries and Wages , Social Security
Contributions u Allowances . Huma mistennija żidiet taħt
Solid
Waste
Management
Strategy
fil-kategorija
Programmes and Initiatives u Environment and Planning
Review
Tribunal
mill-kategorija
Contributions
to
Government Entities.
32 Ambjent Malta
6,599,000
15,770,000
9,171,000
- 
Aktar fondi huma meħtieġa taħt Salaries and Wages mill-
kategorija Personal Emoluments li parzjalment jagħmlu
tajjeb għad-differenza taħt Landscaping-Malta , li l-istess
ammont ekwivalenti se jibqa' mhux minfuq taħt il-
Ministeru ta' l-Enerġija, l-Intrapriża u l-iŻvilupp Sostenibbli. 
33 Ministeru għall-Għawdex
51,734,000
52,340,000
606,000
- 
Meħtieġa
aktar
fondi
fil-kategorija
tal-Personal 
Emoluments (Salaries and Wages ) u taħt il-kategorija
Operational
and
Maintenance
Expenses
(Contractual
Services ) li parzjalment tiġi ndirizzata fit-tnaqqis fil- Gozo 
Employment Scheme taħt il-kategorija Programmes and
Initiatives. 
34 Ministeru għall-Intern, is-Sigurta' 
Nazzjonali u l-Infurzar tal-Liġi
57,577,000
68,208,000
10,631,000
- 
Żieda hija mistennija fis-Salaries and Wages u Allowances 
mill-kategorija Personal Emoluments, Contractual Services
mill-kategorija Operational and Maintenance Expenses,
Detention
Services
mill-kategorija
Programmes
and
Initiatives kif ukoll taħt Correctional Services Agency u 
Agency for Welfare of Asylum Seekers
mill-kategorija
Contributions to Government Entities .
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
107
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
35 Forzi Armati ta' Malta
58,299,000
73,735,000
15,436,000
- 
Id-differenza
tirriżulta
taħt
il-kategorija
Personal 
Emoluments
(Salaries
and
Wages
u
Allowances
), 
minħabba ħlas tal-arettrati mil-ftehim kollettiv.
36 Pulizija
82,780,000
82,330,000
-
450,000
Id-differenza
tirriżulta
taħt
il-kategorija
Personal 
Emoluments (Salaries and Wages u Allowances ), skont ix-
xejra fl-infiq.
37 Probation and Parole
1,456,000
1,464,000
8,000
- 
38 Protezzjoni Ċivili
9,906,000
11,887,000
1,981,000
- 
Aktar fondi huma meħtieġa fl-Allowances fil-kategorija
Personal Emoluments,  minħabba ftehim kollettiv ġdid.
39 Ministeru għat-Turiżmu u l-Protezzjoni 
tal-Konsumatur
149,989,000
145,693,000
-
4,296,000
Il-kategorija Personal Emoluments (Salaries and Wages u
Allowances ), kif ukoll Malta Freeport Interest Payments
fejn ammont ekwivalenti se jiġi minfuq taħt il-Ministeru tal-
Ekonomija u l-Industrija) u taħt il-kategorija Contributions 
to
Government
Entities
(Malta
Tourism
Authority ) 
mistennija jirriżultaw f'din il-varjazzjoni taħt il-vot rikorrenti
sal-aħħar tas-sena.
40 Ministeru għall-Enerġija, l-Intrapriża, u l-
iŻvilupp Sostenibbli
249,374,000
469,247,000
219,873,000
- 
Il-kategorija
Programmes
and
Initiatives
(Pandemic 
Assistance Schemes
kif ukoll Landscaping Malta ), li
ammont ekwivalenti ġie trasferit taħt Ambjent Malta) u
Engineering Resources Ltd fil-kategorija Contributions to
Government Entities , huma mistennija jirriżultaw fiż- żieda
taħt il-vot sal-aħħar tas-sena.
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
108
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
41 Ministeru għall-Finanzi u x-Xogħol
304,598,000
370,775,000
66,177,000
- 
Mistennija
żieda
fil-fondi
taħt
il-kategorija
Personal 
Emoluments
taħt
Salaries
and
Wages ,
Professional 
Services
mill-kategorija Operational and Maintenance
Expenses u taħt EU Own Resources , Childcare for All u
Court Judgements
taħt il-kategorija Programmes and
Initiatives . Fondi supplimentari huma meħtieġa taħt il-
Financial
Intelligence
Analysis
Unit
fil-kategorija
Contributions to Government Entities .
42 Politika Ekonomika
1,807,000
1,874,000
67,000
- 
43 It-Teżor
35,654,000
33,701,000
-
1,953,000
Meta
wieħed
jipparaguna
mal-istimi
oriġinali
hija
mistennija anqas nefqa fil-kategorija Programmes and
Initiatives .
44 Ħlasijiet fuq Self
706,877,000
682,630,000
-
24,247,000
L-ispiża taħt self lokali mistenni jkun anqas mil-istima
oriġinali li tirriżulta mil-Interest (MGS) u Total Sinking
Funds Contributions.
45 Kummissarju tat-Taxxi
20,813,000
20,771,000
-
42,000
46 Dwana
12,716,000
12,647,000
-
69,000
47 Kuntratti
2,031,000
1,930,000
-
101,000
NEFQA RIKORRENTI TOTALI U 
ĦLASIJIET FUQ SELF
5,683,276,000
6,231,297,000
548,021,000
- 
NEFQA RIKORRENTI 2021: ESTIMU RIVEDUT IMQABBEL MAL-ESTIMU APPROVAT
109
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
I Uffiċċju tal-President
554,000
554,000
-
-
II Kamra tad-Deputati
2,176,000
1,676,000
-
500,000
Mistennija nefqa anqas fuq xogħlijiet ta' rijabilitazzjoni.
III Uffiċċju tal-Prim Ministru
53,326,000
50,673,000
-
2,653,000
L-ispiza mistennija li tkun inqas taħt il-Fondi Strutturali
2014-2020 u l-Fond għas-Sigurtà Interna (tal-Fruntieri).
IV Ministeru għas-Saħħa
66,053,000
53,029,000
-
13,024,000
Minkejja li hija antiċipata nefqa akbar fuq proġetti
relatati mal-Informatika, Direct Management Funds u
EEA/Norwegian Financial Mechanisms 2014-2021 , l-
ispiża
relatata
mal-Fondi
Strutturali
2014-2020
u
xogħlijiet ta' tagħmir fl-isptar Monte Carmeli mistennija
tkun anqas.
V Ministeru għall-Affarijiet Barranin 
u Ewropej
2,905,000
10,196,000
7,291,000
-
Mistennija spiża akbar taħt dan il-Vot minħabba xiri ta'
propjetà fi New York.
VI Ministeru għall-Anzjani u l-
Anzjanità Attiva
9,483,000
8,970,000
-
513,000
Għalkemm mistennija żieda fin-nefqa fuq ir-Residenza
San Vincenz de Paule u djar oħra tal-anzjani, l-ispiza
mistennija tkun anqas taħt ir-Residenza f'Birkirkara.
VII Ministeru għar-Riċerka, l-
Innovazzjoni u l-Kordinazzjoni tal-
Istrateġija wara COVID-19
1,590,000
1,590,000
-
-
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
110
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
VIII Ministeru għall-Wirt Nazzjonali, l-
Arti u l-Gvern Lokali
29,354,000
21,582,000
-
7,772,000
Mistennija spiża anqas taħt il-Fondi Strutturali 2014-
2020 u proġetti kapital relatati mat-Teatru Manoel u mal-
Kunsilli Lokali.
IX Ministeru għat-Trasport, l-
Infrastruttura u l-Proġetti Kapitali
163,245,000
230,696,000
67,451,000
-
Spiża akbar hija antiċipata taħt il-Fondi Strutturali 2014-
2020, Connecting Europe Facility 2014-2020, progetti
relatati
mat-Toroq
u
faċilitajiet
Marittimi,
il-Park
Nazzjonali ta' Ta' Qali, u l-Kumpless tar-Rugby f'Kordin.
Nefqa anqas hija antiċipata taħt il-Fondi ta' Koezjoni
2014-2020.
X Minist​eru għas-Solidarjetà u l-
Ġustizzja Soċjali, il-Familja u d-
Drittijiet tat-Tfal
4,199,000
8,509,000
4,310,000
-
Spiża aktar milli kienet maħsuba hija mistennija fuq
xogħlijiet fil-Ministeru, Fondi Strutturali 2014-2020 u
nefqa
kapitali
taħt
il-Fondazzjoni
għas-Servizzi
ta’
Ħarsien Soċjali.
XI Ministeru għall-Ġustizzja, l-
Ugwaljanza u l-Governanza
4,263,000
3,698,000
-
565,000
Mistennija nefqa anqas relatata mal-Aġenzija għas-
Servizzi tal-Qorti. 
XII Ministeru għall-Agrikoltura, is-
Sajd, l-Ikel u d-Drittijiet tal-
Annimali
41,238,000
41,238,000
-
-
XIII Ministeru għall-Akkomodazzjoni 
Soċjali
3,941,000
7,941,000
4,000,000
-
Mistennija nefqa akbar taħt Property, Plant and 
Equipment .
111
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
XIV Ministeru għall-Edukazzjoni
88,207,000
73,177,000
-
15,030,000
Mistennija nefqa anqas fuq Fondi Strutturali 2014-2020,
il-Programm Kapitali tal-MCAST u l-proġetti relatati mal-
Informatika fl-iskejjel tal-Gvern.
XV Ministeru għall-Ekonomija, u l-
Industrija
39,633,000
50,911,000
11,278,000
-
Spiża akbar hija mistennija taħt Fondi Strutturali 2014-
2020 u l-Programm Kapitali tal-Awtorità tal-Artijiet.
XVI Ministeru għall-Inklużjoni u l-
Kwalità tal-Ħajja
27,624,000
13,252,000
-
14,372,000
Antiċipata spiża anqas taħt il-Fondi Strutturali 2014-2020
u l-Programmi Kapitali ta' REACH u SportMalta.
XVII Ministeru għall-Ambjent, it-Tibdil 
tal-Klima u l-Ippjanar
47,328,000
34,430,000
-
12,898,000
Spiża
anqas
mistennija
fuq
nefqa
relatata
mal-
Immaniġjar tal-iskart u il-Fond ta' Koeżjoni 2014-2020.
XVIII Ministeru għal Għawdex
22,007,000
30,043,000
8,036,000
-
Hija antiċipata nefqa akbar fuq xogħlijiet strutturali li
qed isiru fil-Ministeru, dawk relatati mat-Toroq, il-Pjazza
ta' San Franġisk u ċ-Ċentru Akwatiku ta' Għawdex.
XIX Ministeru għall-Intern, Is-Sigurta' 
Nazzjonali u l-Infurzar tal-Liġi
62,602,000
42,130,000
-
20,472,000
Spiża anqas hija antiċipata primarjament taħt il-proġetti
relatati mal-Informatika u l-Programm Kapitali tal-Forzi
Armati ta' Malta. 
XX Ministeru għat-Turiżmu u l-
Protezzjoni tal-Konsumaturi
20,436,000
17,176,000
-
3,260,000
Spiża anqas mistejjina taħt il-Fondazzjoni għaż- Żoni 
Turistiċi.
112
VOT
ESTIMU
ESTIMU
BIDLA
RIMARKI
APPROVAT
RIVEDUT
+
-
€
€
€
€
STATEMENT Ċ
NEFQA KAPITALI 2021:  ESTIMU RIVEDUT IMQABBEL MAL-ESTIMU APPROVAT
XXI Ministeru għall-Enerġija, l-
Intrapriża u l-Iżvilupp Sostenibbli
76,712,000
70,644,000
-
6,068,000
Hija antiċipata spiża anqas taħt il-Fond ta’ Koeżjoni 2014-
2020 u l-Programm Kapitali ta' Parks Malta filwaqt li
spiża akbar hija mistennija taħt il-Fondi Strutturali 2014-
2020 u xogħlijiet fil-Ministeru.
XXII Ministeru għall-Finanzi u ​x-Xogħol
36,479,000
42,424,000
5,945,000
-
Spiża
akbar
mistennija
taħt
Investment
-
Equity
Acquisition ,
Fondi
Strutturali
2014-2020,
Direct
Management Funds u proġetti kapitali fid-Dipartiment
tad-Dwana.
NEFQA KAPITALI TOTALI
803,355,000
814,539,000
11,184,000
-
